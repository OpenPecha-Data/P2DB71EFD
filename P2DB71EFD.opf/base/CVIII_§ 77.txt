de nas rgyal po de gnas brtan kun dga’ bo la rab tu dad pa’i śugs kyi bsdas pa’i sems kyi rgyud
kyi |gnas brtan kun dga’ bo’i gan du soṅ ste | lus thams cad kyis gnas (206a1) brtan kun
dga’ bo’i źabs gñis la phyag byas te |laṅs nas pus mo gñis la btsugs te | rab tu dad pas
ba spu laṅs par rtsub par byas pa’i lus daṅ lag pa thal mo sbyar te gnas brtan kun dga’
bo la mṅon par bstod par rtsom pa | (2)

skyes bu’i mchog la phyag ’tshal lo || thos pa’i rgya mtsho phyag ’tshal lo || rgyal ba’i bstan
pa gces ’dzin pa || rmad byuṅ bsam yas phyag ’tshal lo ||e ma’o saṅs rgyas bstan pa yi
|| bdag ñid che ba yaṅ dag bstan || rmad byuṅ bsam gyis mi khyab pa’i || ’gro la (3) phan
de khyod kyis mdzad ||gaṅ de bcom ldan ’das daṅ ni || ’phags pa ’od sruṅs blo ldan pas ||
khyod la bstan pa rnams gtad pa || deṅ de ’bras bu bcas par mdzad ||rmad byuṅ bsam gyis mi
khyab pa’i || ’gro ba’i don chen mdzad pa ’di || kun mkhyen yon tan bdag (4) ñid che ||
de riṅ khyed la gzugs brñan gyur ||gal te rdzogs pa’i saṅs rgyas ni || de ltar ’gro don mdzad
gyur kyaṅ || ’di ni kun mkhyen thams cad gzigs || thugs rje ldan bas mtshar mi che ||khyed
ni ñan thos ñid ’gyur źiṅ || thugs rje che ldan de bźin du || sems (5) can don chen gaṅ
mdzad pa || ’di ni śin tu ṅo mtshar che ||e ma’o ’di ltar bag med pa || ma ga dh’a yi skye
bo ’dis || khyed ’dra phan la brtson mdzad pa || rñed pa legs par rñed pa yin ||de bźin
gśegs pa’i gnas ’di ni || bstan pa khyed la gtad gyur pa || gaṅ gis (6) der ni bde gśegs
bźin || rmad byuṅ śin tu chen po mdzad ||de nas gnas brtan kun dga’ bo’i yon tan gyi bdag
ñid chen po’i ṅo mchar gyis yaṅ dag par rdzogs pa’i saṅs rgyas rjes su dran nas rtag tu phyag
’tshal ba |rdzogs pa’i saṅs rgyas rkaṅ gñis (7) mchog |gaṅ khyed ñan thos ’di lta bur
|| rtag tu ’gro la phan brtson pa || dpa’ bo chen po phyag ’tshal bstod ||de bźin gśegs pa’i
bdag ñid che || mthoṅ ba ñid du yaṅ dag bstan || ji ltar ’gro tshogs ’di khyed kyis ||
stoṅ pa min pa sñam du sems ||

