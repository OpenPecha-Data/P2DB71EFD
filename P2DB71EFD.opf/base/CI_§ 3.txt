lha’i dbaṅ po (6) brgya byin gyis lha’i bu de ’chi ’pho ba mthoṅ źiṅ | saṅs rgyas ’byuṅ bas
brgyan pa’i ’jig rten gyi khams la bltas nas mya ṅan las ’da’ bar mṅon par ’dod pas mi rnams
kyi naṅ du ñiṅ mtshams sbyor bar ’dod pa yaṅ mthoṅ ṅo || mthoṅ nas kyaṅ lha’i bu de’i thad
du soṅ ste de skad ces smras so ||grogs (7) po khyed mi rnams kyi naṅ du ñiṅ mtshams sbyor
bar ’dod na rgyal po’i khab kyi groṅ khyer de na ded dpon ñi ma’i chuṅ ma yod pa’i mṅal
du ñiṅ mtshams sbyor cig |des smras pa | koo śi ka ded dpon de ni dad pa med pa ste | de
la ni saṅs rgyas kyi bstan pa la rab tu dad pa med do ||brgya byin gyis smras pa| (173b1)
grogs bo ñiṅ mtshams spyor cig daṅ | ji ltar ded dpon de saṅs rgyas kyi bstan pa la mṅon
bar dad ba de ltar ṅas bya’o ||lha’i bus smras pa | koo śi ka gal te ded dpon chuṅ ma daṅ
bcas par ji srid ’tsho’i bar du dkon mchog gsum la skyabs su ’gro na de lta na ni ded dpon
de’i chuṅ ma’i mṅal du ñiṅ mtshams sbyor (2) bar bya’o ||

