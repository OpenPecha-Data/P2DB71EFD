de nas ded dpon rna can gyis smon lam btab nas laṅs pa daṅ | yaṅ dag par rdzogs pa’i saṅs rgyas
rnam par gzigs slar bźud de | mñan ldan gyi skyed mos tshal du gśegs so ||de nas ded dpon
rna can mñan ldan gyi tshoṅ dpon (6) daṅ | ded dpon rnams kyis ṅo śes par gyur to ||de
nas ded dpon źig gis groṅ khyer pa de rnams la ’di skad ces smras so ||ṅa daṅ khyed rnams
kyi ded dpon rna can rgud par gyur pa la | btaṅ sñoms su ’jog pa ni rigs pa ma yin no ||de
nas ras gcig btiṅ ste yaṅ smras pa | (7) grogs po dag maṅ pos ni gcig legs par gdon nus
kyi | gcig gis ni maṅ po ma yin pas |de la gaṅ gis ’dir yoṅs su btaṅ ba de ras ’di’i steṅ
du źog śigces smras pa daṅ | du ma źig gis mgul gdub daṅ | gdu bu daṅ | dpuṅ rgyan daṅ | do
śal daṅ | se mo (216a1) do daṅ | lag gdub la sogs pa rgyan brgya stoṅ dpag tu med pa źig
byin pa daṅ |ka śi’i ras daṅ | du ku la’i ras daṅ | ko tam pa’i ras daṅ | dar daṅ mon dar
la sogs pa śin tu phra źiṅ rin che ba sna tshogs pa’i gos zuṅ brgya stoṅ dpag tu med pa byin
te |de la (2) skad cig ma de ñid du gos daṅ rgyan gyi phuṅ po źig tu gyur to ||de nas
ded dpon rna can gyis ’byor pa de la bltas nas chuṅ ma la smras pa |bzaṅ mo źiṅ gśin pa la
sbyin pa’i sa bon btab pa’i myu gu ’thon pa la ltos |de yaṅ dga’ ba daṅ mgu ba skyes te |
yaṅ dag par rdzogs pa’i (3) saṅs rgyas rnam par gzigs de la phyag byas nas rgyan daṅ gos
de rnams gnas źig pa’i phyed du ma der gźug par brtsams so ||

