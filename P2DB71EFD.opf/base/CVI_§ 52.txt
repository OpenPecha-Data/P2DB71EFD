dper na au dum b’a ra’i me tog ni brgya lam na lan ’ga’ ’byuṅ ba ltar de bźin gśegs pa dgra
bcom pa yaṅ dag par rdzogs pa’i (6) saṅs rgyas ni ’jig rten du brgya lam na lan ’ga’ ’byuṅ
bar ’gyur ro źes thos te | de bźin gśegs pas gsuṅs pa’i chos ’dul ba ’jig rten du ston par
mdzad pa yaṅ ’byuṅ bar dka’ bar śes so ||dal ’byor ni rñed par dka’o || mir skyes ba ni
rñed par dka’o || (7)’phags pa’i yul du skyes pa daṅ | dbaṅ po tshaṅ ba daṅ | glen pa ma yin
pa daṅ | ’on pa ma yin pa daṅ | lkugs pa ma yin pa daṅ| lag brdas mi smra ba daṅ | legs
par bśad pa daṅ | ñes par bśad pa’i chos rnams kyi don bśad pa rñed par dka’o źes (192b1)
thos la |bdag kyaṅ skyabs daṅ bral bas deṅ ni med par ’gyur te |mi khom pa brgyad las thar
pa’i mir skyes ba ñid kyaṅ da ni ’bras bu med par ’gyur nade la da ci źig bya |ci bcom ldan
’das thugs rje chen po daṅ ldan pa’i saṅs rgyas bźugs pa ni gaṅ źig rjes su dran pas (2)
ṅa gnas skabs ’di lta bu mgon med pa | skyabs med pa | skyob pa med pa | dpuṅ gñen med
pa | snaṅ ba med pa | śin tu ñam thag pa’i sdug bsṅal gyis ñen par gyur pa la thugs rje chen
po’i dbaṅ gis byon nas yoṅs su skyob par mdzad par gyur pa źig na |bcom (3) ldan ’das de
yaṅ ṅa’i ska la ba ṅan pa’i ñes pas myur ba myur bar yoṅs su mya ṅan las ’das pasde la da
su źig gnas skabs ’dir rjes su dran par bya |su źig ṅa la de bźin gśegs pa bźin du thugs
rje chen pos byon nas yoṅs su skyob par byed par ’gyur (4) źesre thag chad de dpyod ’dar
ba la źugs pa daṅ |

