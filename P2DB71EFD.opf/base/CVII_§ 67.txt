de nas par skabs der ded dpon ñi ma chuṅ ma daṅ bcas pa bu daṅ bral ba’i mya ṅan gyi sdug bsṅal
gyis gzir źiṅ | rgyal po’i khab kyi (6) groṅ khyer gyi dbus kyi sum mdo nas ldaṅ źiṅ bdag
ñid ’gyel par gyur paryaṅ daṅ yaṅ sa la ’gre ldog par byed ciṅ lag pa gñis kyis bdag ñid
la brdegs te kyihud bu kyi hud bu źes ñam tha pa’i sgra’i ṅa ro ’don par gyur pa na |ded
dpon ñi mas gnas brtan kun (7) dga’ bo nam mkha’i dkyil nas byon te | gźon nu gser mdog
yoṅs su skyob ciṅ dur khrod chen po na ṅo mtshar daṅ rmad du byuṅ bas bźugs so źesthos pa
daṅ | chuṅ ma daṅ bcas par bdud rtsi’i rgyun lus la blugs pa bźin du yid mchog tu dga’ ba
daṅ|| (200a1) ’khor los sgyur ba’i rgyal por dbaṅ bskur ba thob pa bźin du mchog du dga’ ba
skyes par gyur nas | de’i mod la laṅs te riṅs par ’gro ba gom stabs kyis rgyal po’i khab
nas byuṅ ste dur khrod chen por phyin pa daṅ |ji srid cig na gser mdog (2) ston kha’i zla
ba rgyas pa sgra gcan gyis zin pa las rnam par thar pa lta bu gnas brtan kun dga’ bo’i gnan
’dug pa de daṅ |gnas brtan kun dga’ bo’i yon tan gyi stobs las byuṅ ba’i ’byor ba yaṅ mthoṅ
ṅo ||de nas lha daṅ mi’i yid sdud par byed pa’i rmad du byuṅ ba’i cho (3) ’phrul de yaṅ
mthoṅ nasgnas brtan kun dga’ bo la yid mgu ba skyes te | mchog tu dad pa’i śugs kyis brlan
pa’i sems gyi rgyu daṅ | lus thams cad kyis gnas brtan kun dga’ bo’i źabs gñis la phyag
byas te |laṅs nas pus mo gñis sa la btsugs (4) te dga’ ba’i mchi ma’i chu rlabs kyis bźin
gyi padma khebs pa daṅ |thal mo sbyar te gnas brtan kun dga’ bo la bstod pa byed par brtsams
pa |

e ma’o skal ba che khyod kyi || bdag ñid chen po ston mdzad pa ||gaṅ źig ñam thag mi bzad pas
|| khyod kyis ’gro ba’i (5) skyabs mdzad do ||e ma’o thugs brtse’i bdag ñid che || ae ma’o
ye śes phun sum tshogs ||bcom ldan thams cad mkhyen pa bźin || rnam dag yaṅ dag bstan pa
mdzad ||de bźin bdag gi bu sdug ’di || sdug bsṅal rgya mtsho chen po las ||thugs rje ye
(6) śes dag gi mthus || khyed kyis yaṅ dag ston par mdzad ||gal te ’di las khyed kyis ni ||
de ñid dgoṅs par mdzad na ni ||bdag ni chuṅ mar bcas pa ’di || yun riṅ sdug bsṅal ’dam rdzab
nub ||thugs rje chen po sras kyi mchog || khyod ni de riṅ phyin nas su|| (7)bdag su’i
sdug bsṅal rgya mtsho bsgral || mya ṅan ’brog las rnam par bton ||mya ṅan raṅ bźin rñi las
thar || mya ṅan bcom pa las byuṅ źiṅ ||mya ṅan ñon moṅs ’jigs las grol || sdug bsṅal gzeb
las thar par gyur ||mya ṅan ’dam las deṅ ma (200b1) gos || mya ṅan tsher mas ma zug ciṅ
||mya ṅan sbrul gyis ma zin la || mya ṅan mda’ yis ma phog go ||mya ṅan ral gris ma bcad ciṅ
|| mya ṅan dgra yis ma rñed la ||mya ṅan chu srin gyis ma zin || mya ṅan me yis ma bsregs
so ||khyod ñid kyis ni sems can (2) tshe || de riṅ dbugs ni ’byin mdzad ciṅ ||mig ni phye
bar mdzad pa daṅ || yid kyaṅ tshim par mdzad par gyur ||gaṅ gis ’di ltar mdzad gyur pas
|| bdag cag mchog tu dga’ ’gyur te ||kun dga’ źes bya’i mtshan btags ’di || ae ma’o don daṅ
bcas (3) par ’gyur ||

