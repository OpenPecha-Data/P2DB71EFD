rgyal po chen po ji sñam du sems || de’i tshe de’i dus na dge sloṅ chos ston pa de gźan źig
yin pa sñam du sems nade ltar mi blta ste | gźan du na dge sloṅ gser mdog (225b1) ’di ñid
yin te | de’i tshe de’i dus na dge sloṅ de la sems ’khrugs śiṅ ṅag gi las rtsub pa smras paslas
de’i rnam par smin pas skye ba lṅa brgya’i bar du sems can dmyal ba ñams su myoṅ nas
| mir skyes nas kyaṅ skye ba lṅa brgya’i bar du ñes pa med ciṅ gnod pa mi byed bźin du gsal
śiṅ la (2) bskyon te |da ltar yaṅ las de ñid kyi dbaṅ gis yaṅ gnod pa mi byed par gsal
śiṅ la bskyon pa yin no ||gal te ’di las de mi rigs pa yin par phan tshun bśags pa ma byas
na ni sems can dmyal ba re rer yaṅ skye ba lṅa brgya lṅa brgya myoṅ bar ’gyur źiṅ |skye ba
lṅa brgyar ni yi dags rnams (3) su | skye ba lṅa brgyar ni dud ’gro rnams su skye bar ’gyur
ro ||gaṅ yaṅ ’dis bcom ldan ’das yaṅ dag par rdzogs pa’i saṅs rgyas zla ba’i bstan pa
la rab tu byuṅ ste | tshaṅs par spyod pa spyad pas las de’i rnam par smin pas da ltar yaṅ
’di bcom ldan ’das kyi bstan pa la rab tu byuṅ ste | ñon moṅs (4) pa thams cad spaṅs nas dgra
bcom pa’i ’bras bu ñid mṅon sum du byas pa yin no ||rgyal po chen po de bsan bdag sdug
bsṅal bar mi ’dod pas gźan dag la tha na sems kyis smad pa tsam yaṅ mi bya’o ||grags pa med
pas ’jigs pas gźan dag la grags pa ma yin pa bsgrags par mi (5) bya’o ||bdag ñid bde bar
’dod pas gźan rnams kyi bde ba dbrog par mi bya’o ||de nas chos kyi rnam graṅs ’di bstan
pa na srog chags brgya stoṅ du ma dpag tu med pas khyad par rtogs par gyur te |la la ni rgyun
du źugs pa’i ’bras bu daṅ | la la ni lan cig phyir ’od pa’i ’bras (6) bu’o || la la ni
rab tu byuṅ bas ñon moṅs pa thams cad spaṅs te dgra bcom pa ñid mṅon sum du byas so ||la
la ni bla na med pa yaṅ dag par rdzogs pa’i byaṅ chub tu sems bskyed do || la la ni ñan thos
kyi byaṅ chub po |la la ni skyabs su soṅ źiṅ bslab pa’i gźi rab tu bzuṅ bar gyur (7) to
||yaṅ ’khor phal mo che saṅs rgyas la gźol pa daṅ | chos la bab pa daṅ | dge ’dun la bab
pa la bźag par gyur to ||

