de nas ded dpon ñi ma bla gos phrag pa gcig tu gzar nas pus mo g-yas pa’i lha ṅas la btsugs
te | thal mo sbyar te gnas brtan kun dga’ bo la ’di skad (226a1) ces gsol to ||’phags pa kun
dga’ bo bdag gis saṅs rgyas la sogs pa’i dge sloṅ gi dge ’dun rnams ldum bu’i naṅ du spyan
draṅs la źal zas ro drug cu pa’i bśos draṅs te | dge sloṅ re re źiṅ sraṅ ’bum ri ba’i
chos gos dbul bar bya’o sñam du dgoṅs na (2)bcom ldan ’das de yoṅs su mya ṅan las ’das pas
| da ni ’phags pa kun dga’ bo la sogs pa dge sloṅ gi dge sloṅ gi dge ’dun rnams la bśos gtsaṅ
sbyar bar ’tshal lo ||gnas brtan kun dga’ bos bka’ stsal pa | dad dpon de bźin du gyis
śig | ṅas ji ltar bcom ldan ’das kyi (3) ñan thos kyi dge ’dun ’dzam bu’i gliṅ na ji sñed
cig gnas pa thams cad ’dir ’du bar ’gyur ba de ltar bya’o ||de nas ded dpon ñi ma rab tu
dga’ bas rgyas pa’i yid daṅ | rgyal po’i khab kyi groṅ khyer gyi phyi rol ’du ba’i gnasrdo
daṅ gyo mo daṅ gseg ma bsal te |tsan dan gyi chus chag (4) chag btab nas gdugs daṅ | rgyal
mtshan daṅ | ba dan bsgreṅs te |mu tig daṅ | gos kyi chun ’phyaṅ gdags śiṅ |me tog sna
tshogs kyi gcal bkram pa daṅ |sbos dri źim po’i spos snod ñe bar bkram pa daṅ | śin tu mdzes
pa’i bla re daṅ | rta babs bres pasśin tu ñams (5) dga’ ba byed du bcug ste | de ñid kyi
mtshan mo gtsaṅ źiṅ bsod pa’i bza’ pa daṅ bca’ ba rnams g-yos te |naṅ par sṅa ba ñid du
laṅs nas gdan bśams te | chu bźag nas |gnas brtan kun dga’ bo la pho ñas dus la bab par gsol
pa |btsun pa bza’ ba daṅ | bca’ ba (6) rnams sta gon bgyis lags te |

