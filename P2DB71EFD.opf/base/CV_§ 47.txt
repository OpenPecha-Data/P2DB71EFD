de thos pa daṅ ded dpon ñi ma srog stor ba las slar rñed pa bźin du śin tu dga’ ste rtabs bag
gis dris pa |’phags pa kun dga’ bo ded lta gaṅ na bźugs |des smras pa | ded dpon gnas brtan
kun dga’ bo ni da ltar (7) yaṅs pa can gyi aa mra skyoṅ ba’i nags na bźugs so źes thos
so ||de nas ded dpon ñi ma de ma thag laṅs te pus mo’i lha ṅa gñis sa la btsugs nasyaṅs pa
can gaṅ na pa der btud nasbu daṅ bral ba’i sdug bsṅal gyis ñen ciṅ mchi ma’i chu rlabs kyis
gdoṅ (190b1) gi padmo khebs bźin du mchi mas kun du khyab pa daṅ ldan źiṅ bsam pa drag
pos gnas brtan kun dga’ bo la gsol ba ’debs pa la źugs par gyur to ||

gal te khyed ni slob dpon mchog || sems can bsam mkhyen mchog yin na || bsam daṅ pag la ñal
(2) mkhyen to || gsol ba ’debs pa ’di gson cig ||saṅs rgyas bcom ldan slob ma ni || rdzu ’phrul
rtse daṅ mya ṅan ’das || de yi bstan pa ’phel byed pa’i || khyed gcig pu ni lus par
gyur ||khyod ni ’gro ba’i dpuṅ gñen daṅ || khyod ni dbugs phyin gyur pa yin || (3) rtag tu
sems can don mdzad pa || da ltar dgoṅs pa gzir bar mdzod ||mgon khyod ma lus bsruṅ ba ni
|| ’di ’dra de riṅ bźugs bźin du || smre sa med par bdag gi bu || ci phyir ’di ltar gsod par
byed ||gal te ’gro don mi mṅa’ na || khyed ’dra ba ni bźugs mi (4) ’gyur || ’gro ba daṅ
ldan gsod bźin du || ’di la ji ltar btaṅ sñoms mdzad ||’gro ba’i don du sku lus ni || brtul
źugs bzaṅ po ’dzin mdzad pa’i || thugs rje de mṅon mdzad nas ni || bdag gi bu la dgoṅs
su gsol ||las kyi sgo kun bcom gyur ciṅ || skyabs (5) med dpud gñen med par ni || mya ṅan
’dam la nub pa bdag |chuṅ mar bcas pa gdon du gsol ||śākya’i seṅ ges khyed ñid ni || da ltar
gtso bor bstan mdzad na || ’gro la phan pa gźan gaṅ la || gźan gaṅ la ni gsol ba btab ||gtso
bo khyod ni ma gtogs (6) pa || bu yi skyabs gźan ma mchis pas || de bas riṅs par byon
nas ni || bdag gi bu ni bskyab tu gsol ||bu yi mya ṅan bzod dka’ la || raṅ bźin ṅan pa’i
sgras zin pa’i || chuṅ mar bcas pa dga’ bral ba || kun dga’ deṅ ni dga’ skyed gsol ||

