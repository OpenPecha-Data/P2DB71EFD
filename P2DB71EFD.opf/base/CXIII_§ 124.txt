de nas ded dpon ñi mas gnas brtan kun dga’ bo la sogs pa | dge sloṅ gi dge ’dun rnams bde bar
gśegs par rig nas gtsaṅ źiṅ bsod pa’i bza’ ba daṅ | btuṅ ba rnams raṅ gi lag nas kun du
tshim par bstabs te |ji srid dge sloṅ gi dge ’dun gyis loṅs spyad par rig (6) nas | byag bcabs
śiṅ lhuṅ bzed bsdus nas chos gos gsum po brgya stoṅ du ma gsol bar ’dod nas dge sloṅ
daṅ dge ’dun de rnams la bltas pa daṅ | yid śin tu dga’ ba skyes par gyur to ||dge sloṅ gser
mdog gis bsam pa śes nas smras pa | yab khyed thugs las chuṅ bar mdzod (7) cig |bdag ñid
kyis dge sloṅ gi dge ’dun la gser gyi mdog can gyi chos gos gsum gsum dbul bar bgyi’o ||de
nas dge sloṅ gser mdog gi raṅ gi lus las gser gyi mdog can gyi gos phud cig phud ciṅ sraṅ
’bum ri ba’i chos gos gsum gsum dge sloṅ bye ba phrag gsum la rgan pa’i rim pa (227a1)
bźin du bstabs so ||bar skabs der lha brgya stoṅ du mas ca co’i sgra sgrogs śiṅ rol mo sna
tshogs yaṅ dag par rduṅ ba daṅ |lha’i me tog daṅ | phye ma daṅ | gos kyi char phab par gyur
to ||ji ltar phyogs der phyogs sna tshogs nas lhags pa’i skye bo’i tshogs rnams daṅ | (2)
rgyal po ma skyes dgra btsun mo daṅ | gźon nu daṅ | blon po daṅ | groṅ khyer pa rnams daṅ
| skye bo’i tshogs daṅ bcas pa de rnams kyis rnam pa de lta bu’i ṅo mtshar la bltas nas
rmad du byuṅ nas mig gdaṅs te | lan gsum gyi bar du ched du brjod pa ched du brjod de |e
ma’o bsod nams kyi (3) ’bras bu’i rnam par smin pa |e ma’o bsod nams kyi stobs |e ma’o sbyin
gnas kyi źiṅ la sbyin pa’i sa bon btab pa’i rnam par smin par gda’ bar mi byed pa yin na
|mkhas pa su źig gis rnam pa ’di lta bu’i bsod nams kyi ’bras bu’i rnam par smin pa yaṅ
dag par mthoṅ na | sbyin (4) pa’i źiṅ la su źig sbyin par mi byed ces zer źiṅ | de ltar srog
chags brgya stoṅ du ma rnams thal mo sbyar te |sgra gsaṅ mthon pos saṅs rgyas la phyag
’tshal źes zer bar gyur to ||de nas gnas brtan kun dga’ bos sbyin pa’i rab bton pa mdzad do
||

