de nas gźon nu gser mdog ’khor bas ’jigs śiṅ skyo ba’i yid daṅ ldan pas raṅ gi khyim du doṅ
ste ma’i rkaṅ ba la gtugs nas yum mkhyen par mdzod cig |bdag ni legs par gsuṅs (7) pa’i chos
’dul ba la rab tu ’byuṅ ṅo ||de skad ces smras pa thos pa daṅ ma śin tu mya ṅan gyis gduṅs
te | braṅ brduṅs nas smras pa |bu khyod ni ṅa’i bu gcig pa | sdug pa | yid du ’oṅ ba |
mdzes pa | rjes su mthun pa | yid la re ba rgyas pa thob pa yin nakhyod ji ltar (176b1) ṅa
yaṅ spaṅs nas rab tu ’byuṅ ||des smras pa | yum sdug pa rnams daṅ ni ṅes par ’bral bar ’gyur
te | de mkhyen par mdzod la bdag legs par gsuṅs pa’i chos ’dul ba la rab tu dbyuṅ bar
rjes su gnaṅ bar mdzad du gsol |des thos pa daṅ yid la (2) gduṅ ba chen po skyes nas de mchi
mas brnaṅs bźin du smras pa |bu ṅa khrag dron mo kha nas skyug par ’gyur gyi la na gsum
gyi bar du de skad ma zer cig |des yaṅ bsams pa | ’di’i ’bad pa ’di lta bu las na ṅas bzlog
par mi nus kyis thabs śig sbyar bar (3) bya’o sñam mo ||de nas des smras pa | bu khyod
kyi pha ni saṅs rgyas kyi bstan pa la bya ba bya’o sñam nas rgya mtsho chen por źugs kyide
ji srid ma ’oṅs pa de srid khyod la rjes su mi gnaṅ ṅo ||gal te ’oṅs na khyod rjes su gnaṅ
nas rab tu dbyuṅ bar bya’o ||de ma la gus pa (4) yin pas bsams pa | gal te yaṅ ’di la smras
na ni brgya la ’di gduṅ pa śin tu chen po skye bar ’gyur gyi |ji srid ṅa’i pha ’oṅs pa
de srid du ’dug par bya’o sñam nas de caṅ mi smra bar ’dug go ||gaṅ gi tshe gźon nu gser
mdog tshoṅ ’dus su rgyu ba na de’i tshe de’i (5) gzugs phun sum tshogs pa rgya chen po mthoṅ
ba daṅ ’jig rten pa rnams bltas kyaṅ ṅoms par ma gyur te |de skye bo’i tshogs maṅ po’i
yid du ’oṅ bar gyur to || de’i gzugs phun sum tshogs pas yid draṅs kyaṅ ’dod pa la śin tu
rgyab kyis phyogs par mthoṅ (6) nas mas bsams pa |kyi hud ’di’i ’bad pa ’di lta bu ’dis ni
ṅa spaṅs nas rab tu ’byuṅ bar ’gyur ro sñam mo ||de nas rtag tu dogs pa daṅ bcas pas rjes
su mthun par ’jug par brtsams so ||

