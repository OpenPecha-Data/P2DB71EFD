de nas lha rnams kyis gnas brtan kun dga’ bo’i sems la bltas nas skad cig ma de ñid la dur khrod
chen po’i rdo daṅ gseg ma daṅ | gyo mo (2) rnams bsal ba daṅ |tsandan gyi chus chag chag
btab ciṅ spos kyi dri źim pos gtul te |gdugs daṅ rgyal mtshan daṅ | ba dan daṅ| rta babs
bsgreṅs pa daṅ |mu tig gi do śal gyi tshogs daṅ | gos kyi chun ’phyaṅ maṅ po dpyaṅs pa
daṅ |me tog dri źim po (3) sna tshogs kyi sil ma bkram ste |lha rnams dga’ ba’i tshal bźin
du śin tu ñams dga’ bar byas so ||der yaṅ gnas brtan kun dga’ bo’i don du rin po che sna
tshogs pas rnam par spel ciṅ spras pas khyad par can du phye źiṅ thams cad lha’i gser las
byas pa| rkaṅ (4) rten daṅ bcas pas lha’i seṅ ge’i khri chen po bcas pa daṅ |dgra bcom pa
lṅa brgya po de rnams kyi don du yaṅ lha’i gdan rnams btiṅ ṅo ||de nas gnas brtan kun dga’
bo nam mkha’ las babs te | seṅ ge’i khri de’i steṅ du bźugs so ||dgra bcom pa lṅa (5) brgya
po de rnams kyaṅ babs te gdan bśams pa la ’dug par gyur to ||

