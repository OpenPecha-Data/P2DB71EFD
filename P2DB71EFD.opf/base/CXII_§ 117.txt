ji tsam na dus gźan źig na ma pham pa źes bya ba’i (3) dge sloṅ chos smra ba | rig pa daṅ grol
ba’i spobs pa can | sna tshogs pa’i gtam daṅ | sñan pa’i gtam daṅ |yul gyi ljoṅs rgyu źiṅ
gtsug lag khaṅ der ’oṅs pa daṅ |de ’khor bźi po la tshaṅs par spyod pa |thog mar dge ba
daṅ | bar du dge ba daṅ | tha mar dge ba daṅ | (4) don bzaṅ po | tshig ’bru bzaṅ po | ma
’dres pa | yoṅs su dag pa | yoṅs su byaṅ ba yoṅs su rdzogs pa yaṅ dag par ston te |des yul
gyi phyogs de na gnas pa’i skye bo thams cad mṅon par dad par byas śiṅ |de chos gos daṅ bsod
sñoms daṅ | mal stan daṅ | nad kyi (5) gsos sman daṅ | yo byad rnams rñed par gyur ciṅ
|gźi na gnas pa’i chos smra ba de’i rñed pa daṅ bkur sti chad par gyur pa daṅ | de ’di sñam
du sems te |dge sloṅ ma pham pas ṅa’i rñed pa daṅ | bkur sti rgyun bcad par byas te |ji
srid ’di na gnas pa de srid kyi bar bu ṅas rñed (6) pa daṅ bkur sti ga la rñed kyi’gro ba’i
phyir thabs bsam par bya’o sñam mo ||yaṅ bsams pa | ’di ni thos pa maṅ ba yin pas bsñen
bkur med pas ’jigs pa yin tede bas na bsñen bkur med pa la sbyar bar bya’o sñam nas bram
ze mo gźon nu ma gźan źig la smras pa |srid (7) mo ṅas khyod la ras zuṅ cig sbyin par bya
yis khyed kyis ’di daṅ lhan cig mi tshaṅs par spyad par bya ba yin no źes dge sloṅ ma pham
pa la skur ba thob śig |des smras pa | ’phags pa ṅas de ltar smras na ṅa su źig lan par ’gyur
te |ji srid ’tsho’i bar du pha daṅ ma gso bar byed pa źig tu mi (224a1) ’gyur ram |des
smras pa | ṅas ji ltar na skye bo maṅ pos śes par mi ’gyur ba de ltar bya yisgźan du naṅ
’di na dge sloṅ gźan gsum mam bźi daṅ lhan cig ’dug gis | de’i tshe khyod gsaṅ ba’i tshig
gis smros śig |des de ltar bgyi’o źes khas blaṅs so || (2)

