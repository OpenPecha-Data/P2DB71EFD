chuṅ mas de mthoṅ ba daṅ ñis ’gyur bas lhag pa’i sdug bsṅal gyi zug rdus gzir te| mchi ma’i
chu rlabs kyis bźin gyi padma khebs śiṅ rtabs bag tu riṅs pa riṅs par laṅs te | de’i mdun
du bdag ñid ’gyel bar (3) gyur to ||de nas ded dpon ñi mas ñam thag pa’i skad kyi ṅa ros smra
źiṅ ’khyud nas bslaṅ ba daṅ |de de’i rkaṅ pa gñis lag tugs te smras pa |ded dpon skyabs
mdzod cig skyabs mdzod cig | ṅa la bu’i sloṅ stsol cig | yaṅ smras pa |

skal ba ṅan ciṅ dga’ bral ba || (4) da ltar dbugs ni dbyuṅ du gsol ||bu daṅ bral bar gyur ba
yi || sdug bsṅal drag pos rnam par ṅu ||gaṅ źig skyes tshe bdag po khyed || mchog tu dgyes
par gyur pa yi ||yid du ’oṅ ba’i bu de ñid || ded ni gsod phyir khyer bar gyur ||dul źiṅ
des la mkhas pa (5) daṅ || bstan bcos kun la mkhas gyur ciṅ ||gaṅ źig gzugs ni mñam med pa
|| mkhas par gyur ba’i bu khyer ro ||khyed kyi rigs rgyud chad gyur ciṅ || rigs kyi mtshams
sbyor ’dzin pa daṅ ||dpal ldan rigs ni gsal byed pa’i || khyed kyi sgron ma med par (6)
gyur ||’di ni sñiṅ gi thams cad de || ’di ni dga’ ba’i ’chiṅ ba yin ||mi rnams mig gi bdud
rtsi ’di || gśed ma rnams kyis khyer bar gyur ||’di dag thams cad bciṅs pa daṅ || mig ni
’di dag ’gag pa ste ||bu źes btags pa’i sñiṅ gaṅ yin || ’di ni bton (7) te khyer bar gyur
||bu ’di rab tu thar pa’i phyir || ’bad pa de ni myur du mdzod ||nor ni thams cad byin nas
su || bdag daṅ bu ni thar bar mdzod ||khyod kyis legs rtogs ’byor pa daṅ || khyed yid bsam
pa ’grub nas ni ||’di ltar yaṅ ni ’tshe ba yi || khyed kyi bu ni (185b1) blta bar bgyi
||

