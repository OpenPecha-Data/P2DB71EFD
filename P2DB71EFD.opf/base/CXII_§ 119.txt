chos smra ba’i dge sloṅ de yaṅ ’di sñam du ṅas ni bzaṅ po byas pa (224b1) ma yin te | gaṅ rñed
pa daṅ bkur sti tsam gyi phyir ’di lta bu’i ṅan soṅ tsam du ’gro bar ’jug pa’i las byed
pa la źugs pa ni bdag gis legs par byas pa ma yin no sñam nas ’gyod pa skyes te |yid mi bde
bar gyur nas bsams pa | soṅ la bzod par gsol bar bya’o sñam nas riṅs ba (2) riṅs par gtsug
lag khaṅ de nas byuṅ ste | śin tu skyo ba’i yid daṅ |mchi ma’i rgyun gyis brlan par gyur
pa’i dman pa’i bźin daṅ | byis pa gźon nu bźin du gsaṅ mthon bos du źiṅ bram ze daṅ | khyim
bdag brgya stoṅ dpag tu med pas mthoṅ źiṅ dge sloṅ ma pham pa’i rkaṅ pa la phyag phyas
(3) nas | mi rigs par bgyis kyi mthol lo mthol lo źes ’chags par rtsom ste |btsun pa byis
pa ji lta ba daṅ | rmoṅs pa ji lta ba daṅ | bye brag mi phyed pa ji lta ba’i dge bas rñed
pa daṅ | bkur sti zil gyis mnan te | bdag gis khyed la med bźin du bsṅags pa ma yin pa bsgrags
pa de bzod par (4) mdzod cig |mi rigs par bgyis pa de ’chags kyi thugs brtse bas zuṅ
la bzod pa mdzod cig |dge sloṅ ma pham pas tshe daṅ ldan pa bzod pa gyis źes smras te |śin
tu skye ba’i sems daṅ śiṅ druṅ gźan źig la rten ciṅ ’dug nas skyil mo kruṅ bcas te lus
draṅ bor bsraṅ nas dran pa (5) ñe bar bźag ste |des de ñid du śin tu skyo bas brlan par byas
pa’i sems daṅ | ’bad ciṅ rtsol la | brtson ’grus brtsams pas ’khor ba’i ’khor lo phol mig
lṅa daṅ bcas pa g-yo ba daṅ mi g-yo ba śes nas |ji srid dbaṅ po daṅ | ñe dbaṅ daṅ bcas
pa’i lha rnams kyis mchod ciṅ rjed la | (6) mṅon par bstod pa’i dgra bcom pa źig tu gyur nas
|de ṅaṅ pa’i rgyal po ’dab ma brkyaṅ ba bźin du nam mkha’i dkyil du mṅon par ’phags te
skye bo’i tshogs chen po yid mṅon par dad par byed pa’i cho ’phrul sna tshogs pa bya bar brtsams
so ||dge sloṅ chos smra ba de yaṅ nam mkha’i dkyil (7) na gnas ba de la bltas te |
kyi hud ’di lta bu’i draṅ sroṅ chen po la ṅan sems kyis smad ciṅ skur ba btab bo źes smras
nas brgyal te sa la ’gyel bar gyur to |

