de nas bar skabs der gnas brtan kun dga’ bo bdag ñid che ba | ’gro ba ma lus pa’i don yoṅs su
rdzogs par bya ba’i phyir ṅes par źugs pa | sñiṅ rje daṅ ldan pa des de bźin (193b1) du
sems can mtha’ yas pa’i spyod pa la lta źiṅ phan par sems pa’i rgyud daṅ ldan pa’i mchog tu
ñon moṅs pa daṅ ldan pa’i lha’i mig gis gźon nu gser mdog gnas skabs ’di lta bur ’dug pa
mthoṅ nas |sems kyi ’jug pa sñiṅ rjes yaṅ dag par bskul bas lha’i (2) snaṅ bas sa’i dkyil
’khor rnams snaṅ bar byas nas dgra bcom pa lṅa brgyas yoṅs su bskor te |’phral du rdzu ’phrul
gyis nam mkha’i gźi la ’phags te ’tshams kyi sprin gyis g-yogs pa bźin du nam mkha’i
ṅos kun du bkaṅ ste |sa’i dpal gyi tshogs (3) bźin du dpal gyis lus ’bar bar gyur ciṅ dur
khrod du mṅon par bltas te yaṅ dag par chas pa daṅ |rgyal po ma skyes dgra khaṅ bzaṅs kyi
steṅ na ’dug pas gnas brtan kun dga’ bo dge sloṅ gi dge ’dun chen po daṅ lhan cig zla ba kham
pa lta bur ñe bar (4) bskor te | rdzu ’phrul gyis nam mkha’ la ’phags nas mtshams kyi
sprin bźin du nam mkha’i ṅos brgyan te | dur khrod chen por mdon par phyogs nas ’gro bar mthoṅ
ṅo ||de mthoṅ ba daṅ yaṅ de ’di sñam du sems te | gnas brtan kun dga’ bo ni gźon nu (5)
gser mdog gi phyir gśegs pa yin la || de ba źud nas kyaṅ ṅo mtshar śin tu che ba’i chos
ston par mdzad pa yin gyiṅa yaṅ dur khrod chen por ’gro bar bya sñam mo ||de nas de’i mod
la gnas brtan kun dga’ bo ’khor daṅ bcas pa la phyag byas te | khaṅ bzaṅs nas riṅs (6) pa
riṅs par babs te | srog chags brgya stoṅ du mas yoṅs su bskor nas rkaṅ pa gñis kyis dur khrod
chan por chas so ||par skabs kyi gśed ma pa rnams rgyal po’i skyes bu de rnams kyis mtshon
phyar te bsdigs pa |ci’i phyir ’di ltar phyi śol byed| myur du gźon nu (7) ’di gsal
śiṅ la skyon cig |de nas gśed ma pa de skrag te | gźon nu gser mdog gsal śiṅ la bskyon par
bya’o źes smras nas gsal śiṅ la bskyon par brtsams pa daṅ |gźon nu gser mdog ’khor pa’i ñes
pas yid byuṅ ba’i sems daṅ | re thag chad (194a1) par gyur nas cho ṅes ’debs pa la źugs
te |kyi hud ’phags pa kun dga’ bos bdag yoṅs su spaṅs te gaṅ la mkhyen par gsol yaṅ yoṅs
su ma bskyabs pa ni sdug bsṅal lo ||

