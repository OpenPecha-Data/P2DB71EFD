ji tsam (7) na lha’i bu de sum cu rtsa gsum gyi lha’i gnas nas ’phos te| rgyal po’i khab kyi
groṅ du ded dpon ñi ma’i chuṅ ma’i mṅal du źugs bar gyur to ||de gaṅ gi tshe de’i mṅal du
’phos pa de ñid kyi tshe ded dpon gyi chuṅ ma’i lus la kha dog śin tu rgyas pa daṅ | dri
yid du ’oṅ ba byuṅ bar gyur to ||bud med mkhas pa (174a1) rnams la ni thun moṅ ma yin pa chos
rnam pa lṅa yod de |lṅa gaṅ źe na | skyes pa chags par yaṅ śes śiṅ | ma chags par yaṅ
śes pa daṅ | dus śes śiṅ sa bon śes pa daṅ| mṅal du ’jug pa śes pa daṅ | gaṅ las mṅal du ’jug
pa de śes (2) pa daṅ | khye’ur gyur par śes śiṅ bu mor gyur pa śes te |gal te khye’ur
gyur na ni dku g-yas par rten ciṅ gnas la |gal te bu mor gyur na ni dku g-yon par rten ciṅ
gnas so ||de nas dga’ ba daṅ mchog tu dga’ ba’i yid kyis khyo la smras pa |rje’i sras dgyes
pa bskyed du gsol| (3) bdag sems can daṅ ldan par gyur te | ji nas kyaṅ bdag gi dku g-yas
par rten ciṅ gnas pa las na ṅes par khye’ur ’gyur ro ||des de thos pa daṅ de yaṅ śin tu
dga’ ba daṅ mchog tu dga’ ba’i yid kyis ro stod bteg nas lag pa g-yas pa brkyaṅ ste | ched
du brjod pa ched du brjod pa |kye (4) ma ’oṅs kyaṅ yun riṅ du mṅon par ’dod pa’i bu’i gdoṅ
la blta bar ’gyuṅ la | skyes śiṅ byuṅ nas kyaṅ ṅa’i bya ba byas te |de rigs rgyud phun
sum tshogs śiṅ ṅa’i rigs yun riṅ du gnas par byed pa daṅ | bdag cag śi źiṅ dus byas nas kyaṅ
nor ñuṅ du’am maṅ po sbyin par ni gtoṅ | bsod nams (5) ni byas nas ’di de gñis gaṅ daṅ
gaṅ du skyes pa’i rjes bźin du ’gro bar gyur cig ces bdag gi miṅ gis yon bsṅo bar ’gyur ro
||

