ded dpon rna can gyis chuṅ ma la smras pa | bzaṅ mo (5) gaṅ źig skyes nas de las ’di lta bu’i
rgud pa byuṅ bar gyur pa’i bu de gar soṅ |des smras pa | des skyed mos tshal du ’gro’o źes
zer ro || des smras pa |des de ñid du yi mug pas bdag ñid gsod par ’gyur gyi de myur du
bźud cig |ded dpon rna can gyis smras pa | (6) yu bu’i bu’i miṅ ni ci || gzugs ni ci lta
bu źig yod ||des smras pa | rje’i sras śin tu blta na mi sdug pas mi sdug pa źes bgyi’o ||de
nas ded dpon rna can de śin tu myur ba’i gom stabs kyis skyed mos tshal der soṅ ba daṅ
|gźon nu mi sdug pa lus gser gyi mdog can rin (7) po che’i gos ser po phra ba lus la gyon
pa |rgyan thams cad kyis brgyan pa | mthoṅ na yid ’phrog pa | lha’i bu gźon nu bźin du dpal
gyi mchog tu ’bar ba mthoṅ ṅo ||mthoṅ nas kyaṅ ae ma’o gaṅ la ’di lta bu’i bu yod pa de
ni skyes bu skal ba daṅ ldan pa’o źes zer źiṅ gźon (217b1) nu la smras pa |khye’u khyod su’i
bu yin | des smras pa | rna can źes bya ba’i ded dpon źig yod de | ṅa ni de’i bu yin no
||ded dpon rna can gyis bsams pa la |gźon nu ’dis ni ṅa la bstiṅs so sñam du sems śiṅ |śin
tu ltad mo skyes te | mig mi ’dzums par lta źiṅ (2) gźon nu de la yaṅ smras pa |kye gźon
nu su’i bu yin pa bden par smros śig |mi sdug pas smras pa | ’dir ci źig brtag par bya ste
| ṅa ni bden pa ñid du ded dpon rna can gyi bu yin no ||des smras pa | e ma’o gźon nu ’dis
ni ṅa la śin tu yaṅ bstiṅs so sñam nas smras pa | (3)gźon nu ṅas ni śin tu mi sdug go źes
thos na | khyed ni gzugs bzaṅ na | de thabs gaṅ gis gzugs bzaṅ bar gyur |

