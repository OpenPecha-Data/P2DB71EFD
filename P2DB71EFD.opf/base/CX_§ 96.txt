de nas bcom ldan ’das yaṅ dag par rdzogs pa’i saṅs rgyas rnam (3) par gzigs | ’jig rten ma lus
pa ’di dag la gzigs par gyur pa daṅ |bcom ldan ’das kyi ded dpon rna can dbul ba’i sdug
bsṅal gyi ’dam rdzab tu śin tu nu ba ciṅ bdag ñid śin tu mya ṅan gyis smre źiṅ gnas par gzigs
so ||gzigs nas kyaṅ thugs rje chen pos yaṅ (4) dag par sku la ba’i thugs kyis lhuṅ zed
bsnams śiṅ chos gos mdabs te | mñan ldan gyi skyed mos tshal nas mṅon par byuṅ nas mñan
ldan du gśegs so ||yaṅ dag par rdzogs pa’i saṅs rgyas rnam par gzigs rgyal po’i pho braṅ mñan
ldan du bsod sñoms la gśegs (5) pa daṅ | de mthoṅ nas | rgyal po daṅ | blon po daṅ | tshoṅ
dpon daṅ | bram ze daṅ | khyim bdag daṅ | groṅ khyer gyi skye bo rnams daṅ | ded dpon
rnamsyaṅ dag par rdzogs pa’i saṅs rgyas rnam par gzigs ’dir bsod sñoms la byon gyi | bcom
ldan ’das ’di’i bsod (6) sñoms pas dgaṅ bar bya’o sñam nas srog chags brgya stoṅ dpag tu
med pa bza’ ba daṅ bca’ ba rnams thogs te gnas so ||

