de thos nas ded dpon ñi ma re thag chad par gyur te | mya ṅan drag po’i sdug bsṅal gyis gduṅs
nas (6) brgyal te sal ’gyel bar gyur to ||de nas chu gtor pas slar dbugs dbyuṅ ba daṅ |
yi mug pa’i yid kyis kun du dga’ ba daṅ bral ba su źig da ltar ṅa’i bu gsod par byed cesgsaṅ
mthon pos cho ṅes ’debs pa la źugs te | kyi hud |

mig ni dga’ bar byed pa yi || (7) ṅa yi rigs kyi rgyun gyur pa ||skal ldan pha ni ṅa lta bu
|| smre sa med par gsod par byed ||ṅa yi yid ni rmoṅs pa daṅ || phyogs rnams da ni ’khrul
par byed ||khyod bral mya ṅan mes gduṅs pas || kye ma bdag ñid tshig par gyur ||kyi hud mkhas
śiṅ śin tu dul || (188a1) sñiṅ rje la ni dga’ gyur ba ||bu khyod la ni sdug bsṅal dag
|mi bzad ji ltar ’oṅs par gyur ||bu khyod ’oṅs par gyur pa’i tshe || dga’ ba mñam med ṅas
thob pa ||bu bzaṅ khyod daṅ bral ba’i sa || slar yaṅ mya ṅan med ltuṅ ’gyur ||brtse med khyad
par mi (2) śes pa’i || e ma rgyal po’i blon po dag ||gaṅ źig ’di ’dra khrims ldan pas
|| bu khyod rnam par ma brtags so ||e ma’o sa bdag de yis ni || gaṅ gis ’di ltar de ma brtags
||bu khyod yoṅs su spaṅs gyur pa || raṅ gi brtse med gsal sgrogs yin ||khyad par (3) du
yaṅ dam pa ṅan || sems ni ṅes par nub pa ste ||bu gaṅ yon tan ldan pa yaṅ || smre sa med
par gsod par byed ||yon tan ldan mi ’di ’dra ba || gsod kyaṅ btaṅ sñoms byed pa ni ||groṅ
khyer gyi ni lha thams cad || de dag bros par gyur tam ci ||dbaṅ bcas ’jig rten (4) skyoṅ
bcas daṅ || gaṅ yaṅ mthu chen ldan pa’i lha’i ||thugs brtse pas ni ñer bzuṅ ste || de rnams
bdag gi bu sruṅs śig ||brtul źugs grub pa’i bdag ñid che || thub pa gaṅ źig da ltar bźugs
||des ni thugs brtse sṅon bźag ste || bdag gi bu ni bsruṅ du gsol || (5)

