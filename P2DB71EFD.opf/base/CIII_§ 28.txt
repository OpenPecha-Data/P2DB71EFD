de thos pa daṅ | skye bo’i tshogs chen po de dag de daṅ bral ba’i sdug bsṅal gyis gduṅs pas
sgra gcig (182b1) tu gsaṅ mthon pos cho ṅes ’debs pa la źugs te |kyi hud kyi hud ji ltar gźon
nu ’di ’di ltar gzugs bzaṅ ba blta na sdug pa mdzes pa yan lag daṅ ñiṅ lag thams cad ’byes
pa daṅ ldan pa | gser btso ma lta bu’i kha dog rgyas pa daṅ ldan pa | skye bo thams cad
kyi (2) mig daṅ yid ’phrog pa |mkhas pa | dul ba | des pa | sgrin pa| sñiṅ rje can | bdag
ñid che ba | chos ’dod pa | skye dgu rnams la mñes gśin pa gsod naci ste dam pa rnams nub
par gyur tam | ci’i phyir chos nub par gyur tam | ci’i phyir chos ma yin pa’i (3) sa ’byor
par gyur ciṅ rgyal srid kyi dbaṅ phyug la gnas par gyur tam |kyi hud sdug bsṅal lo ||

’di yi gzugs daṅ mdog mdaṅs daṅ || phun tshogs rgyan gyi mchog rnams ni ||mthoṅ źiṅ mthoṅ źiṅ
bdag cag rnams || sṅon chad mchog tu dga’ bar gyur ||da ltar (4) de ñid gsod ma pa’i ||
skyes bus zin pa mthoṅ pas na ||mya ṅan drag pos zil mnan pas || bdag cag sñiṅ ni gas sñam
byed ||yid daṅ mig ni ’phrog byed ciṅ || skye bo maṅ po’i yid ’oṅ gaṅ ||de la ci phyir rgyal
po yi || chad pa dag ni ’bebs par ’gyur || (5)rtag tu bltas par gyur kyaṅ ni || lus can
ṅoms par mi ’gyur ba ||sñiṅ rje spaṅs pa’i blon po yis || gsod pa’i phyir ni ci yi phyir
||gaṅ źig thub pa lta bu yi || kun spyod dul bar ldan grags pa’i ||de la ñes pa ’di ’dra
ba || ’byuṅ bar ’gyur ba gal (6) srid ||’di ltar yon tan can ’di daṅ || ’bral ba ’dir ni ñer
gnas pa ||kye ma chos min mel rtse byed || chos ni śi’am gñid log gyur ||

