de nas ded dpon ñi ma bu daṅ bral ba’i sdug bsṅal gyis yid gduṅs par gyur kyaṅ brtan pas sran
tshugs pa’i sems daṅ ldan pas thal mo sbyar te groṅ khyer pa rnams la smras pa |kye kye
groṅ khyer ba rnams ñon cig |ci ltar na ṅa la ’di lta bu’i sdug bsṅal ñe bar gnas pa (2) la
khyed rnams btaṅ sñoms su byed pa ni rigs pa ma yin te |ci’i phyir ’brog stoṅ pa bźin du
groṅ khyer gyi dbus su ma brtags par khyed rnams kyis mthoṅ bźin du ṅa’i gźon nu yon tan
gsal bar ston pa lta bu gsod pa’i phyir khyer na |ci’i phyir sems las chuṅ bas gnas ||ci’i
(3) phyir ñe bar dbyad pa’i thabs mi sems |ci’i phyir gźon nu thar pa’i don du brtson par
mi byed |de rnams kyis smras pa | ded dpon ’di lta bu’i gźon nu yon tan daṅ ldan pa ’di ni
khyed gcig pu la ’di ltar sdug bsṅal bar ma zad kyi | gźan du na bdag cag thams cad (4)
kyaṅ sdug bsṅal mod kyi | ’on kyaṅ gźon nu ’di thar bar bya ba’i thabs ma mthoṅ nas |gaṅ ’di
lta bu’i yi mug pas gnas pa yin no ||ded dpon ñi mas smras pa |śes ldan dag khyed rnams
kyis yoṅs su śes pa ñid de | gźon nu ’di ji lta bu śin tu sñiṅ rje ba daṅ ldan ba| (5) bdag
ñid che ba | chos ’dod pa | sems can thams cad la mñen gśin pa yin te |’dis ’di lta bu
bya ba ma yin pa la ’jug pa sems kyis kyaṅ mi nus na | kun du spyod par byed pa lta smos kyaṅ
ci dgos |debs na gźon nu de slar dpyad pa’i don la ’bad pas rtsom par gyis (6) śig |gal
te gźon nu legs par dpyad na ṅes par sdug bsṅal ’di las thar bar ’gyur ro ||khyed rnams
kyaṅ dam pa skye bo thams cad la thun moṅ du gyur pa yin pas khyed rnams kyis de gsol ba la
ñes par ni gaṅ yaṅ ma mthoṅ ste |gźan du na bdag la rjes su brtse (7) ba kho nar snaṅ ba
daṅ |dam pa ñid kyis na yon tan la rjes su dga’ ba ñid ston par ’gyur gyi |de bas na gaṅ
sñiṅ rje’i sems ñe bar ’jog pas soṅ la rgyal po’am blon po la źus śig |gal te de don la sred
pa śin tu rigs pa daṅ ldan pa khyed rnams kyi tshig kyaṅ gźan (186a1) du mi ’gyur ro ||bdag
kyaṅ bu daṅ bral bas śin tu gduṅs kyisbdag gi nor ’di thams cad kyaṅ phul la || ji ltar
gźon nu legs par dpyad pa de ltar mdzod cig |

