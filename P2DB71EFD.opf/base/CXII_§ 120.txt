bar skabs der yaṅ dag par rdzogs pa’i saṅs rgyas zla ba thugs rje chen pos yoṅs su gduṅs pa’i
thugs daṅ ldan pasdge sloṅ chos smra ba khrag (225a1) dron mo skyugs nas ’chi bar gyur na
mi ruṅ ṅo sñam du dgoṅs nas rdzu ’phrul gyis sa phyogs der gśegs so ||de nas bcom ldan ’das
yaṅ dag par rdzogs pa’i saṅs rgyas zla bas ’khor lo daṅ | g-yuṅ druṅ daṅ | dga’ ba ’khyil
pa daṅ | dra bas ’brel ba daṅ | bsod nams dpag (2) tu med pa las byuṅ ba daṅ | skrag pa
rnams dbugs ’byin par mdzad pa’i phyag gis dge sloṅ chos smra ba’i mgo la byugs so ||des
reg pa tsam gyis dran pa slar rñed de laṅs nas bcom ldan ’das daṅ | dge sloṅ gi dge ’dun
la bdag ni mi rigs pa’o źes ’chags par brtsams so ||de nas (3) bcom ldan ’das yaṅ dag par
rdzogs pa’i saṅs rgyas zla bas de’i tshe tshigs su bcad de gsuṅs pa |

skyes bu skyes pa’i kha nas ni || tshig ṅan smra bar byed pa yi || tshig gi sta re skyes gyur
nas || bdag ñid gcod par byed par ’gyur ||gaṅ źig smad ’os skye bo stod byed daṅ || bstod
’os skye bo rnam (4) par smod byed pa || de ni kha’i ’thab krol kun stsogs śiṅ || ’thab
krol can gaṅ des ni bde mi ’thob ||gaṅ ’dir cho los raṅ nor pham byed pa || ’thab krol de
ni cuṅ zad tsam du zad || gaṅ yid bde bar gśegs la yid ’khrugs pa || de ’dir ’thab krol śin
tu chen po yin ||ṅag yid (5) ’phags pas smad ba’i sdig ba sten na || bye ba chu bur can
daṅ stoṅ phrag ni || bźi bcu gcig tu chu bur rdol ba yi || sems can dmyal ba rnams su skye
bar ’gyur ||sdig pa’i sems kyis ma ñes skyon brjod pa || bdag ñid bsad phyir dmyal ba spel
bar zad || stobs ldan ñes med pa dag (6) bzod byed ciṅ || de la sems kyaṅ ’khrugs par mi
byed do ||sems ni ’khrugs par gyur pa’i rgyus || sems can ṅan ’gror ’gro ’gyur la || sems
ni rab tu daṅ ba’i rgyus || sems can bde ’gro rnams su ’gro ||

de nas bcom ldan ’das yaṅ dag par rdzogs pa’i saṅs rgyas zla bas ji srid (7) chos daṅ ldan pa’i
gtam gyis yaṅ dag par mgu bar gyur gyi bar du mdzad de | gdan las bźeṅs nas gśegs so ||

