rgyal po ma skyes dgra yaṅ srog chags brgya stoṅ dpag tu med pas yoṅs su bskor nas phyin pa
daṅ |ci tsam na ’byor pa de dag kyaṅ mthoṅ źiṅ | gźon nu gser mdog zla ba’i dkyil ’khor (6)
daṅ ’gran du ruṅ ba’i padma’i lte ba’i steṅ na ’dug pa sprin dum stug po las byuṅ ba’i ston
ka’i zla ba rgyas pa lta bu’am| gser gyi mchod sdoṅ ltar dpal gyis ’bar ba mthoṅ ba daṅ
| de bltas te sems kyi rgyud ṅo mtshar śin tu bsdus par gyur nasba spu ldaṅ bar gyur pa
(7) daṅ | mchog tu dga’ ba’i rlabs ’khyil pa’i gdoṅ gi padma rgyas pa daṅ | mchog tu dad pa’i
śugs kyis sems śin tu bsdus pa daṅ |lus thams cad kyis gnas brtan kun dga’ bo’i źabs gñis
la phyag ’tshal lo ||de nas źabs la byugs te (196b1) laṅs nas pus mo gñis sa la btsugs
te | lag pa thal mo sbyar nas gnas brtan kun dga’ bo la lta źiṅ smras pa |

gaṅ gis de ñid ’gro ba ’di || yoṅs su skyob par mdzad pa daṅ ||bdag ñid kyaṅ ni don mdzad pa’i
|| slob dpon mchog la phyag ’tshal lo || (2)da ni skye bo ’di dag la || khyed kyis dgoṅs
pa ma mdzad na ||smod pa’i ser ba ’bebs pa yis || thub pa bdag ni brlag par ’gyur ||thub
pa sems la btaṅ sñoms mdzad || gal te skyob khyod mi bźugs na ||rjes su ’gyod pa’i nags mes
ni || bdag (3) ñid deṅ ñid sreg par ’gyur ||e ma’o ye śes che ba ñid || thugs rje’i thugs
ni dam pa yis ||rmad du byuṅ ba’i spyod pa ’di || ae ma’o yaṅ dag bstan par mdzad ||sdig
med khyod kyi cho ’phrul daṅ || rmad byuṅ chen po ’di thos na ||de bźin gśegs pa (4) mchog
tu ni || źi bar gśegs pa mi sñam sems ||ñam thag gyur pa’i ’jig rten gyi || khyed ni mgon
yin khyed dpuṅ gñen ||sems can kun la phan mdzad pas || bcom ldan bźin mñes gśin pa po
||bcom ldan ’das de khums pa daṅ || dga’ (5) ba gaṅ źig sṅon skye ba ||rgyal ba’i bstan pa
gces ’dzin pa || khyod de de daṅ ’dra bar khums ||

