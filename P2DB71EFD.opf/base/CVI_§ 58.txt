de nas tshig ’di thos pa’i rjes thogs (2) ñid la gźon nu gser mdog ’jig tshogs la lta ba’i ri
bo mthon po ñi śu ye śes kyi rdo rjes bcom nas rgyun du źugs pa’i ’bras bu mṅon sum du byas
so ||de nas gźon nu gser mdog tshoṅ pa rñed pa rñed pa lta bu’am | źiṅ pa lo legs pa lta
bu’am | dpa’ bo (3) g-yul las rgyal ba lta bu’am |’khor los sgyur ba’i rgyal po thob pa
ltar mchog tu dga’ ba daṅ | mgu ba skyes par gyur nasde ñid du gnas bźin du lag pa thal mo
sbyar te gnas brtan kun dga’ bo la mṅon par bstod par brtsams pa |

gnas brtan kun (4) dga’ phyag ’tshal lo || gnas brtan mchog la phyag ’tshal lo ||rgyal sras
rnams kyi tog gyur pa’i || thub pa che la phyag ’tshal lo ||e ma’o khyod kyi thugs rje rgyas
|| ae ma’o thugs rje mchog ldan pa ||gaṅ gis bdag ni ñam ṅa ba || chen po las ni deṅ (5)
mdzad thar ||’jigs pas ñen ciṅ mgon med bdag |mgon po khyod kyis thar mdzad pa ||’jig rten
mgon źes mi yul gyi || gnas su khyed kyi sgra bsgrags gyur ||sdug bsṅal tsha bas gduṅs
pa yi || ’jig rten khyed kyis ’dzin mdzad ciṅ ||byams daṅ (6) sñiṅ rje bsil ba’i ’od || thub
pa zla ba śar ba yin ||dge ba’i bśes daṅ mjal nas ni || khyed kyis bdag la gaṅ thob mdzad
||bya ba de ni mas min źiṅ || pha daṅ gñen rnams kyis ma yin ||ṅan soṅ thams cad sgo gcad
ciṅ || thar pa’i sgo ni kun du phye ||rgya mtsho (7) thams cad skams pa daṅ || rus pa’i
ri las thar par mdzad ||’khor ba thog mtha’ dbus med ciṅ || ñon moṅs ’jigs pas dkrugs pa
las ||blo daṅ bcas pa’i yon tan gyis || khyad kyi mthar ni bźag par gyur ||thog med dus nas
źen pa yi || (196a1) lta ba’i zug rdu legs ’byin pa’i ||sman pa’i mchog ’dir rñed pas na
|| bdag ni nad med bde ba skyes ||

