de nas ded dpon gyi chuṅ ma maṅ ga gźug pa’i bu mo daṅ lhan cig tu rim pa de ñid kyis gźan gyi
khyim du gla mi’i las byed pa la źugs pa nagźon nu gzugs ṅan gyi bsod nams kyi dbaṅ gis
ñin re źiṅ gla rñed pa ’gri bas par gyur to ||ji tsam (4) na dus gźan źig gi tshe ñi ma ma
nub bar du ñin mo las byed du bcug kyaṅ ci yaṅ rñed par ma gyur pa nas | ji srid las kyaṅ
sus kyaṅ byed du ma bcug pa daṅ |ji tsam na ded dpon gyi chuṅ ma mṅag gźug ma’i bu mo de
daṅ lhan cig kun du smra ba rtsom pa |yaṅ da ni las kyaṅ byed du ma bcug gis rnam pa (5)
thams cad du sloṅ mo spyad par bya’o źes bgros te |de sloṅ phor thogs nas sloṅ mo spyad pa
la źugs so ||gaṅ gi tshe gźan nu mi sdug pa ’gro nus pa de’i tshe de la mas bu da ni khyod
raṅ ñid sloṅ mo spyod du soṅ la loṅs spyod cig ces smras nas |des de la sloṅ phor byin pa
daṅ | de sloṅ phor de (6) thogs nas tshoṅ ’dus su źugs pa daṅ |de yaṅ pags pa’i mdog śin
tu gnag pa | gzugs śin tu mi sdug pa | mtshan ma ṅan pa bco brgyad daṅ ldan pas lus smad
par ’os pa mthoṅ ba daṅ | ’jig rten pa rnams śin tu yaṅ rgyab kyis phyogs par gyur nas thur
du lta źiṅ ’gro’o || (7)de gaṅ gi khyim gyi sgor soṅ ba der de’i lus las dri śin tu mi źim
pa ’byuṅ ba daṅ | mod kho na la sna khuṅ gñis bkag nas śiṅ daṅ rdo ba daṅ gyo mo la sogs
pas brdegs te ’di nas myur du soṅ śig cesgroṅ khyer gyi mi gtsaṅ pa ’dam rdzab ’gro śes
pa lta bur lta źiṅ skrod par byed do | (209b1) gaṅ daṅ gaṅ du soṅ ba de daṅ der śiṅ daṅ rdo
daṅ gyo mo la sogs pa rnams kyis brdegs nas skrod par byed do ||des sloṅ mo gcig kyaṅ rñed
par ma gyur ciṅ śiṅ daṅ rdo daṅ gyo mo la sogs pa rnams kyis brdegs pas sloṅ phor yaṅ chag
par gyur nas | smre sṅags ’don bźin du ma’i druṅ du phyin te| (2) śin tu yaṅ źum par gyur
pas cho ṅes ’debs pa la źugs so ||de nas de mthoṅ pa daṅ braṅ brduṅs te | smras pa |

kyi hud bu khyod sdug bsṅal te || su la’aṅ gnod pa ma byas par ||sñiṅ rje spaṅs pa gaṅ źig gis
|| ’di ltar brdegs pas khyod sdug bsṅal ||

de nas gźon nu mi sdug (3) pas sgra daṅ bcas par rab tu dus te smras pa |

gaṅ daṅ gaṅ gi khyim sgor ni || sloṅ mo spyad phyir bdag ’gro ba ||de daṅ der ni gyo mo rdo
|| śiṅ la sogs pa bdag la rdeg ||

