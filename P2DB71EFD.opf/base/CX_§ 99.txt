de skad ces smras pa daṅ | ded dpon gyis bsams pa | (7)ma śa’i snum khur ’di ni śin tu źan pa
yin la | da ni groṅ khyer ’di ñid du de lta bu źig tu gyur nas ṅa ’di lta bu’i ṅan pa rgyal
po daṅ | blon po daṅ | bram ze daṅ | khyim bdag daṅ | groṅ khyer gyi skye bo daṅ | ded
dpon rnams kyis mi mthoṅ ba ji ltar ni bcom ldan ’das la dbul bar (215b1) bya |gźan du na
lo mas dkris la dbul bar bya ste | de ltar ma byas na ni ’di rnams kyis śes par ’gyur ro
sñam nas | raṅ gi gnas źig pa’i phyed kyi naṅ du źugs te | lo ma btsal bar sems pa daṅ ci
yaṅ ma rñed par gyur to ||de nas ded dpon de śin tu yaṅ yi mug par gyur te | (2) kyi hud ’di
lta bu’i skal ba źan pa ni sdug bsṅal lo źes dbugs tshab riṅ po phyuṅ nas |de’i mod la
gnas źig pa’i phyed dum de nas byuṅ ste | dad pa chen po’i śugs kyis ma śa’i snum khur de
yaṅ dag par rdzogs pa’i saṅs rgyas rnam par gzigs kyi lhuṅ bzed du phul lo || (3)phul nas
kyaṅ źabs gñis la phyag byas te | smon lam byed par brtsams pa | bcom ldan ’das sbyin par
bya ba’i chos yoṅs su phul ba’i dge ba’i rtsa ba ’dis skye ba ’di ñid nas gzuṅ ste | ñin źag
gcig tsam yaṅ dbul por nam yaṅ ma gyur ciṅ | śin tu phyug pa (4) daṅ | nor daṅ loṅs spyod
yoṅs su rdzogs pa daṅ ldan par gyur cig |bcom ldan ’das yaṅ dag par rdzogs pa’i saṅs rgyas
rnam par gzigs kyi źabs la | ded dpon rna can gyis btud pa tsam de ñid kyi rjes thogs
kho na la śin tu źan ciṅ rid pa de mi snaṅ bar gyur nas | sṅon (5) gyi mdog mdaṅs lta bu daṅ
ldan par gyur to ||

