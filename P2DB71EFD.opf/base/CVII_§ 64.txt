de skad ces thos (5) pa daṅ bu mo ka śi mdzes dga’ mo gnas brtan kun dga’ bo la mchog tu dga’
ba skyes te | rab tu dad pas śin tu rtog pa la źugs so ||de nas bu mo ka śi mdzes dga’ mo
skyed mos tshal yaṅ dag par dran ciṅ blon po rab gtum yaṅ dran te | kun nas skyo (6) ba’i
yid kyis ’chi ba’i ’jigs pa’i yi mug pas rmoṅs pa’i mig daṅ | gnas skabs de daṅ ’dra bar
gźan yaṅ śes śiṅ bud med kyi dṅos por gyur pa’i mya ṅan byed pa la źugs te |e ma’o bud med
ces bya ba ni śin tu smad pa ste | sdug bsṅal thams (7) cad kyi gnas su gyur pa gaṅ źig
thob nas |bdag gnas skabs ’di lta bur gyur to sñam naskun du skyo ba’i yid kyis myur bar laṅs
te | gos gcig blaṅs nas gnas brtan kun dga’ bo’i gan du ñe bar soṅ ste | gos gcig po de
gnas brtan kun dga’ bo la (198b1) phul nasźabs gñis la phyag byas te | dad pa’i śugs dgra
pos gnas brtan kun dga’ bo’i yon tan rjes su dran pa sṅon du ’gro bas bden pa’i byin gyi
rlab bya bar brtsams pa |bden pa daṅ bden pa’i tshig gaṅ gis thub pa khyed kyi sku ’phags
pa daṅ saṅs (2) rgyas kyi slob ma thams cad kyi mchog brñes pa |mchog dam pa daṅ | khyad
par du ’phags pa daṅ | rab mchog daṅ bla ma daṅ| bla na med pa daṅ |ñan thos kyi gtso bo daṅ
| ñan thos kyi seṅ ge daṅ | ñan thos kyi khyu mchog daṅ | ñan thos kyi caṅ śes daṅ |ñan
thos (3) kyi padma daṅ | ñan thos kyi ku mu ta daṅ | ñan thos kyi punda r’i ka daṅ |ñan thos
kyi kha lo sgyur ba daṅ | ñan thos kyi ded dpon daṅ |ñan thos kyi zla ba daṅ | ñan thos
kyi ñi ma daṅ |ñan thos kyi rin po che daṅ | ñan thos kyi gtsug gi nor bu daṅ |bstan pa’i
gru pa daṅ | (4) bstan pa gces par ’dzin pa daṅ |dgra bcom pa | zag pa zad pa | bya ba byas
pa | byed pa byas pa | khur bor ba | bdag gi don rjes su thob pa | srid par kun du sbyor
ba | yoṅs su zad pa | yaṅ dag pa’i śes pas sems śin tu rnam par grol ba | rdzu ’phrul (5)
che ba | mthu che ba | byin gyi rlabs che ba | sbyin gnas chen po yin pa’ibden pa daṅ |
bden pa’i tshig ’dis de ñid bdag gi bud med kyi dbaṅ po mi snaṅ bar gyur nas skyes pa’i dbaṅ
po ’byuṅ bar gyur cig ces smras so ||de nas bden pa’i byin gyi rlabs gsol (6) pa’i mod
khon la de’i bud med kyi dbaṅ po mi snaṅ bar gyur nasskyes pa’i dbaṅ po byuṅ bar gyur te
| gzugs bzaṅ ba | mdzes pa| blta na sdug pa | lus la gos daṅ rgyan rnam pa sna tshogs kyis
brgyan pa’i skyes par gyur to ||nam mkha’i ṅos nas ’di’i lha’i gos (7) rnam pa sna tshogs
pa yid du ’oṅ ba yaṅ bab par gyur to ||gźan yaṅ der gos kyi char de bab pa na ji ltar skad
cig de la dur khrod chen po’i ñi ma’i ’od zer yaṅ mi snaṅ bar gyur pa de ltar na nam mkha’i
dkyil ’khor khebs pa źig bab po ||de nas gnas brtan kun (199a1) dga’ bo’i yon tan gyi
bdag ñid che ba lha daṅ mi rnams ’dun par byed pa’i ṅo mtshar de mthoṅ ba daṅ | nam mkha’i
ṅos na gnas pa’i lha bye ba brgya stoṅ du ma ca co’i sgra byuṅ ste |e ma’o ṅo mtshar che’o
|| e ma’o rmad du byuṅ ba chen po || e ma’o gnas (2) brtan kun dga’ bo yon tan gyi bdag
ñid chen po ||e ma’o rgya che ba ñid |ae ma’o sbyin pa’i źiṅ rnam par dag pa | gaṅ la gos
gcig phul ba tsam gyis smon lam btab pa’i rjes thogs ñid la| bu mo ka śi mdzes dga’ mo bud
med kyi dbaṅ po mi snaṅ bar (3) gyur pas skyes pa’i dbaṅ po byuṅ źiṅ de lta bu’i sbyor ba
daṅ ldan par gyur ro ||de nas lha’i bu de rnams rab tu dad pa’i yid kyi lha’i me tog gi char
’bebs pa daṅ | lha’i me tog śin tu ltuṅ bar gyur to ||

