des smon lam ’di byas (217a1) pa daṅ dus mñam pa ñid la khye’u mi sdug pa ’phral du mi snaṅ
bar gyur ciṅ |mdzes pa lta na sdug pa | lus kyi pags pa’i mdog gser gyi mdog can gyi gzugs
bzaṅ bar gyur to ||’phral du de la nam mkha’ las gser gyi mdog can gyi gos byuṅ bas lus (2)
la bkab ciṅ rin po che’i dbu rgyan daṅ | rna cha la sogs pa’i rgyan gyi khyad par rnams
byuṅ bas brgyan to ||lha rnams kyis kyaṅ me tog kar ni ka daṅ | autpa la daṅ | tsam pa ka
daṅ| padma daṅ | ku mu ta daṅ | man da ra ba la sogs pa me tog gi char chen po phab pa daṅ
|lha’i (3) tsan dan daṅ | aa ka ru daṅ | gur gum daṅ | ta ma la’i lo ma’i phye ma’i char
phab ciṅ ’di skad ces kyaṅ smras so || e ma’o de bźin gśegs pa la bskrun pa’i sbyin pa’i
sa bon khyad par can gyi myu gu yaṅ dag par ’byuṅ ba yin no ||lha’i me tog daṅ| phye ma’i
char yaṅ pus mo (4) nub pa tsam du skyed mos tshal de thams cad du bab nas gnas so ||de nas
yaṅ dag par rdzogs pa’i saṅs rgyas rnam par gzigs skyed mos tshal de nas mṅon par phyuṅ
ste mñan ldan gyi skyed mos tshal du gśegs so ||

