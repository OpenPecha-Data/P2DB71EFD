de nas skyes bu ka śi mdzes dga’ mo gnas brtan kun (4) dga’ bo’i mthu stobs kyis śin tu yid
du ’oṅ źiṅ bdag ñid ji ltar ’dod pas ’phral du smin pa’i ’bras bu la bltas te | mchog tu ṅo
mtshar du gyur pas ’dun par gyur pa’i sems kyi rgyud lamchog tu dga’ ba skyes nas ba spu
ldaṅ bas lus rtsub par byas pa daṅ| (5) laṅs te pus mo gñis sa la btsugs nas thal mo sbyar
te | gnas brtan kun dga’ bo la bstod pa byed pa la źugs so ||

gaṅ gis de ñid mgon med bdag || khyod kyis bdag la srog stsol ba ||śin tu rnam dag yon tan bsags
|| dpag yas rñed dka’ phyag ’tshal (6) lo ||rnam dag ye śes spyan ldan pa || gal te khyod
skyabs ma mdzad na ||bdag srog lhag ma ma mchis te || thub khyod bdag srog stsol ba lags
||e ma’o yon tan che bdag ñid || e ma’o sems can phan bźed pa ||gaṅ źig ñam thag mi bzad
pa || ’di las (7) ’gro ba khyod kyis skyabs ||e ma’o khyod ni spyin pa’i źiṅ || śin tu
rnam dag rab rñed dka’ ||gaṅ la gos gcig phul bas kyaṅ || rin chen ’di ’dra thob par gyur
||bdag gis thub pa che khyod la || de ltar gos gcig phul ba yis ||’phral du ’bras bu bzaṅ
po (199b1) ’di || ji ltar mṅon par ’dod pa thob ||ñes pa chen po dag gi yaṅ || gźir gyur bźin
du śes pa yaṅ || bud med ñid de de spaṅs nas || skyes pa ñid du bdag gyur to ||de yaṅ
lha daṅ ’dra ba ñid || lha yi rgyan gyis rnam par brgyan ||nam mkha’ la yaṅ gos kyi (2) char
|| yid du ’oṅ ba bab par gyur ||bźin bzaṅs yon tan ldan ’di la || gaṅ źig bsñen bkur mi
byed pa ||rmoṅs sogs ñon moṅs dag rnams kyis || skal ṅan deṅ ni slus pa yin ||

