gnas brtan kun dga’ bos kyaṅ skye bo’i tshogs maṅ po la smras pa |śes ldan dag khyed rnams (204b1)
kyis ’di ma bsad cig |ṅas rgyal po ma skyes dgra la śes par bya’o ||de nas skye bo
maṅ po’i tshogs de rnams kyis gnas brtan kun dga’ bo’i tshig thos nas de btaṅ ṅo ||gnas brtan
kun dga’ bos kyaṅ rgyal po la gzigs pa daṅ |rgyal pos gsol pa | ci źig (2) gsuṅ |gnas
brtan kun dga’ bos smras pa | rgyal po chen po ’di thoṅ śig |rgyal bos gsol pa | ṅam źig bcas
la gtaṅ bar bgyi ste | gal te legs par gsuṅs pa’i chos ’dul ba la rab tu byuṅ nas ji srid
’tsho’i bar du gnas brtan gyi bsñen bkur bgyid na (3) gtaṅ bar bgyi’o ||gnas brtan kun
dga’ bos smras pa | de bźin du bya’o ||de yaṅ skye bo’i tshogs de rnams kyis brtse ba med
par brdegs par sdug bsṅal drag po’i tshor bas bcom nas brgyal te ’dug pa daṅ |gnas brtan
kun dga’ bos tshe daṅ ldan pa gser mdog (4) la gsuṅs pa | bden pa’i byin gyi rlabs kyis blon
po rab gtum gyi lus la sdug bsṅal gyi tshor ba rab tu sol cig |de nas tshe daṅ ldan pa
gser mdog sems can thams cad la phan pa’i lhag pa’i bsam pas rab tu źugs pa’i sems daṅ |bden
pa’i byin gyi rlabs (5) byed pa la źugs te | bden pa daṅ bden pa’i tshig gaṅ gis blon po
rab gtum ’di ltar śin tu gnod pa byed pa yin yaṅ bdag gis tha na khoṅ khro ba phran tshegs
kyaṅ ma bskyed pa’ibden pa daṅ bden pa’i tshig des ’di’i lus la sdug bsṅal gyi tshor ba
med de slar sos par (6) gyur cig |bden pa’i byin gyi brlabs byas pa’i mod khon la blon po
rab gtum gyi lus sdug bsṅal gyi tshor ba daṅ bral te | lus bde bar gyur nas laṅs te |bcom
ldan ’das kyi bstan pa la śin tu dad par gyur nas gnas brtan kun dga’ bo’i gan du soṅ ste
| źabs (7) gñis la phyag byas nas smras pa |gnas brtan kun dga’ bo bdag ni legs par gsuṅs
pa’i chos ’dul ba la rab tu byuṅ ste bsñen par rdzogs śiṅ dge sloṅ gi dṅos po thob par bgyis
la | bdag gnas brtan kun dga’ bo’i thad du tshaṅs par spyod pa spyad par bgyi (205a1)
bar ’tshal lo ||de nas gnas brtan kun dga’ bos kyaṅ rab tu phyuṅ ste | ji ltar des skad cig
ma de ñid la ñon moṅs pa thams cad spaṅs nas dgra bcom pa ñid thob pa de ltar rjes su bstan
pa mdzad pa daṅ | des kyaṅ dgra bcom pa ñid thob pa daṅ |de nam (2) mkha’i dkyil du ’phags
te | cho ’phrul rnam pa sna tshogs pas skye bo’i tshogs maṅ po yid tshim bar byas nasnam
mkha’i dkyil nas babs te | gnas brtan kun dga’ bo la sogs pa dge sloṅ gi dge ’dun rnams
la rim bźin du phyag byas nas phyogs gcig tu ’dug (3) go ||

