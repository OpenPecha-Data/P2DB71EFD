de nas gźon nu gser mdog gis de rnams phan tshun smra ba thos nas gsal śiṅ sa la btsugs pa la
bltas te |kyi hud da ni ṅes par (7) ṅa med par ’gyur ro źes’khor ba’i ñes pa la skyo źiṅ
thar pa’i lam mṅon par ’dod pas bdag ñid dga’ ba daṅ bral bar śes nas mchog tu ’jigs pa’i
mya ṅan gyis g-yo ba’i mig gis lta źiṅ cho ṅes ’debs pa la źugs te |kyi hud sdug bsṅal lo
|| da ni ṅa’i śin tu (192a1) rñed par dka’ ba’i dam pa’i chos kyi dga’ ston rñed nas don
gyi bya ba ma byas pa ñid na ’chi bar ’gyur ro ||kyi hud yaṅ ’khor bar ’khor bar ’gyur ro
||slar ’khor ba’i btson ra chen por gnas par ’gyur ro ||yaṅ ’khor ba’i ’brog stoṅ par yoṅs
(2) su ’khyams par ’gyur ro ||yaṅ ’khor ba’i tshaṅ tshiṅ chen por źugs par ’gyur ro ||yaṅ
’khor pa’i g-yaṅ sa chen po rab tu ltuṅ bar ’gyur ro ||yaṅ ’khor ba’i ’dam rdzab kyi naṅ
du gnas par ’gyur ro ||yaṅ bdag ni yaṅ sos daṅ | thig nag daṅ | bsdus (3) ’joms daṅ | du ’bod
daṅ | du ’bod chen po daṅ | tsha ba daṅ | rab tu tsha ba daṅ | mnar med pa la sogs pa’i
dmyal ba rnams su skye bar ’gyur ro ||slar yaṅ bdag glaṅ po che daṅ | ba laṅ daṅ | ma he
daṅ | ri boṅ daṅ | śa ra b’a daṅ | ri dags ru ru daṅ| (4) byi la ste sna tshogs pa’i skye
gnas su skye bar ’gyur ro ||slar yaṅ rtag tu bkres pa daṅ | skom pa la sogs pa’i sdug bsṅal
chen po daṅ | sdug bsṅal ba daṅ | yid mi bde bas ñen pa rnams daṅ| bza’ ba daṅ | btuṅ ba’i
sgra rnams yaṅ mi thos śiṅ bśaṅ ba (5) daṅ | gcin daṅ | mchil ma daṅ | ṅar snabs la sogs
pa za źiṅ yi dags lkog ma’i lpa ba can du skye bar ’gyur ro ||

