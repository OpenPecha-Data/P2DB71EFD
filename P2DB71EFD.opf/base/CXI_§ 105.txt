gźon nu mi sdug pas dga’ bas mig gdaṅs te sgra gsaṅ chen pos smras pa |

deṅ ni dbul ba’i sdug bsṅal mes || sems ni yoṅs su gduṅs pas (4) na ||śiṅ gi yal ga’i rtser
’dzegs te || bdag gis raṅ ñid ltuṅ bar byas ||lhuṅ bas yan lag snad pas gzir || bdag ni ba
rgyal ba ñid du gyur ||sems ni dbugs med ma thon par || skad cig tsam źig rnam par gnas ||de
nas rnam gzigs rdzogs saṅs (5) rgyas || sems can rnams la rjes brtse ba ||mgon po bdag
la thugs brtse’i phyir || skyed mos tshal ni ’dir byon to ||sum cu rtsa gñis mtshan ’chaṅ
źiṅ || pags pa gser ni sbyaṅs pa ’dra ||btso ma’i gser ’dra’i ’od rnams kyis || phyogs bcu
dag ni ’geṅs (6) par mdzad ||de sku’i ’od zer rab bsil bas || bdag la reg pa tsam gyis na
||mñam med bdud rtsi’i rgyun gyis ni || ’di dag thams cad tshim par mdzad ||bkres skom ltuṅ
ba’i sdug bsṅal daṅ || ma lus bdag gi bkra mi śis ||de yi mod la źi gyur ciṅ || (7) bdag
ni sems can rñed par gyur ||’di ci yin źes spro bcas par || bdag laṅs de tshe thub pa yi
||śin tu mdaṅs bzaṅs ’gro ba yi || phun sum tshogs pa’i gnas gyur mthoṅ ||bdag gis blta
bya’i rin chen de || mgon po dpal gyi mchog gis ni ||phyogs (218a1) rnams rgyas par gsal mdzad
pa || mthoṅ nas bdag sṅar dad par gyur ||de nas rab dga’i sems kyis su || bdag gis gos
kyi dum bu ni ||yuṅ bas btsos pa de ñid la || mchog tu dga’ bas phul bar gyur ||kar ni ka
yi me tog gcig || (2) bdag gis brtul źugs bzaṅ de la ||gtor ba de yaṅ thub pa yi || steṅ
du gdugs bźin gnas par gyur ||des na dga’ źiṅ mgu ba yis || źabs gñis la ni rab btud de ||śin
tu daṅ ba bskyed pa yis || bdag gis smon lam ’di byas so ||mgon po (3) sbyin pa ’di yis
ni || de ñid bdag ni gzugs ṅan pa ||yoṅs su spaṅs śiṅ gzugs bzaṅ ba’aṅ || srid pa’i rgya
mtsho thob par śog ||gser gyi mdog can gos rnams kyaṅ || gser sbyaṅs lta bu gyon pa daṅ
||bdag gi lus daṅ kha dog kyaṅ || tsan dan autpal (4) dri ldan śog ||bdag gi smon lam de dag
ni || ’dis ni byas par gyur pa na ||gzugs daṅ kha dog ’di ’dra ba || yid du ’oṅ ba byuṅ
bar gyur ||gos ni rin thaṅ cher gyur pa || ser źiṅ śin tu ’jam pa daṅ ||bdag gi lus la ’phral
du ni || skad cig de ñid dag las byuṅ || (5)nam mkha’i ṅos nas lha rnams kyis || me tog
daṅ ni tsan dan daṅ || aa ga ru daṅ tam la || aa ga ru sogs char ’di phab ||ca co rnam
pa chen po daṅ || yid ’phrog pa yi rṅa brduṅ źiṅ || saṅs rgyas bcom ldan phyag ’tshal źes
|| bya ba’i sgra ni smra bar gyur ||deṅ ni dge (6) ba ’di byas pas || bdag gi gzugs ni ’di
dag daṅ || gser ’dra’i mdog ni yid ’oṅ ba || ’di ni byuṅ bar gyur pa yin ||

