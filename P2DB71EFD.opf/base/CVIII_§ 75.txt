de nas rmad du byuṅ ba de daṅ | gnas brtan kun dga’ bo’i bdag ñid che ba mthoṅ nas ’khor de
rnams gnas brtan kun dga’ bo la rab tu dad par gyur to ||de nas ’khor de rnams de ltar mṅon
par dad pa la gzigs nas gnas brtan kun dga’ bos gaṅ źig thos pas (4) srog chags brgya stoṅ
dpag tu med pa rnams kyis khyad bar chen po thob par gyur pa de ltar chos bstan par mdzad
de |la la ni rgyun du źugs pa’i ’bras bu thob pa nas | dgra bcom pa ñid mṅon du byas pa’i
bar daṅ |la la ni ñan thos kyi byaṅ chub tu sems bskyed pa nasla (5) la ni saṅs rgyas la
gźol ba daṅ | chos la ’bab pa daṅ | dge ’dun la bab pa’i bar la rnam par bkod do ||ded dpon
ñi ma chuṅ ma daṅ bcas pas kyaṅ bden pa mthoṅ bar gyur to ||de nas lha brgya stoṅ dpag
tu med pa rab tu daṅ ba’i yid daṅ ldan pa rnams kyis lha’i gos (6) kyi char phab ciṅlha’i
rol mo rnams kyaṅ brduṅs par gyur pa daṅ | lha’i me tog autpal daṅ | padma daṅ | ku mu ta
daṅ | punda r’i ka daṅ | man d’a rab la sogs pa me tog pus mo nub pa tsam rnam pa sna tshogs
pas dur khrod chen po der chal par bkram mo ||

