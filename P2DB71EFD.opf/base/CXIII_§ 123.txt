da de dus la bab pa lags par mkhyen par mdzad du gsol | de nas gnas brtan kun dga’ bo rdzu ’phrul
gyis nam mkha’i dkyil du mṅon par ’phags te | ’dzam bu’i gliṅ ’di ma lus par gser bcom
lta bu’i mdog gis kun du snaṅ bar mdzad nas (7)raṅ ñid kyis gand’i brduṅs te | chu daṅ
bcas pa’i sprin gyis ’brug sgra bźin du zab ciṅ gsal ba’i skad kyis sgra bsgrags pa |bcom
ldan ’das kyi ñan thos las gaṅ rdzu ’phrul thob pa rnams ni raṅ ñid kyi rdzu ’phrul gyis śog
śig | gaṅ dag so so’i skye bo rnams ni ṅa’i rdzu ’phrul (226b1) gyis śog śig |de nas ghand’i
de thos pas kha ba can daṅ| ’bigs byed daṅ ma la ya daṅ | ba ri ya tra daṅ spos gyi
ṅad ldaṅ daṅ | ri’i rgyal po ri rab daṅ | gña’ śiṅ ’dzin daṅ | gśol mda’ ’dzin daṅ | seṅ ldeṅ
can daṅ | blta na sdug daṅ | rta rna rin daṅ | rnam par ’dud daṅ | mu (2) khyud ’dzin
la sogs pa nags tshal daṅ | ’bab chu daṅ g-ya’ chu daṅ | rgya mtsho daṅ | groṅ rdal daṅ |
śiṅ gi mchog daṅ | gtsug lag khaṅ rnams na gaṅ dag gnas pa daṅ | chu mdo daṅ | khaṅ stoṅ daṅ
| dur khrod la sogs pa na dge sloṅ gaṅ źig tiṅ ṅe ’dzin la sñoms par źugs (3) śiṅ bde ba
thob nas rab tu gnas pa rnams skad cig ma de la de dag thams cad nam mkha’i ṅos nas aa śo
ka daṅ | kiṅ śu ka daṅ | zaṅs daṅ | dus mtshams kyi sprin dri ma med pas nam mkha’ khebs
pa de lta bur byas te | rgyal po’i khab kyi groṅ khyer du lhags nas ’du ba’i gnas der ’tshogs
(4) te |skad cig ma de ñid la dge sloṅ bye ba phrag gsum yaṅ dag par ’dus par gyur te
|bye ba gcig ni zag pa zad pa rnams so ||gñis pa ni bslab pa la źugs pa rnams so ||gsum pa
ni so so’i skye bo dge ba can rnams te |de nas rgan pa’i rim pa ji lta ba bźin du gdan bśams
pa la (5) bźugs so ||

