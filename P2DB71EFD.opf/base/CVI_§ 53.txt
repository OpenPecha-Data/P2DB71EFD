de la yaṅ blo skyes pa | gnas brtan kun dga’ bo źes bya ba bdag ñid chen po bźugs kyisde rjes
su dran par bya ste |bdag ñid chen po de la sems can thams cad la phan par sems pa la rtse
gcig pa’i rgyud chen po daṅ ldan (5) pabcom ldan ’das de daṅ gnas brtan ’od sruṅs chen
pos bstan pa ma lus par rjes su gtad pa yin te |des da ltar sems can thams cad la phan pa
mdzad pa |de ni rdzu ’phrul che ba | mthu che ba yin par thos te | gnas brtan kun dga’ bos
ni phoṅs pa ’di las bdag (6) yoṅs su skyob par spyod cig |de ñid rjes su dran par bya’o sñam
du bsams nas mchi mas mig khebs śiṅ’khor ba’i ’jigs pas skyo la mchog tu yid byuṅ bar
gyur pa’i bsam pa drag pos gnas brtan kun dga’ bo spyan draṅ ba la źugs so ||

’khor ba’i ’jigs (7) pas skrag gyur pa || dga’ daṅ bral par gnas pa dag ||gnas brtan kun dga’
bo la źus || bdag la khyod gsan mdzad pa’i rigs ||kun mkhyen thugs rje’i bdag ñid can ||
de ni mya ṅan ’das gyur la ||bdag ñid chen po ’od sruṅs la || ’gro ba’i don gyi (193a1) khur
gtad do ||gnas brtan ’od sruṅs chen pos ni || don byas mya ṅan ’das nas ni ||’gro ba’i
don ni ’byor ba’i phyir || khyed ñid la ni khur yaṅ gtad ||’jig rten gñen ’gyur rdzogs saṅs
rgyas || ’gro ba kun la phan brtson daṅ ||grags ldan ’od (2) sruṅs chen po yaṅ | da ltar
mya ṅan ’das par gyur ||khyed ni mgon med rnams kyi mgon || ’jigs pa rnams la mi ’jigs stsol
||ṅal ba rnams kyi bsti sa daṅ || skyabs don gñer ba rnams kyi skyabs ||ston pa’i bya
ba khyed mdzad pas || khyed ñid ’jig rten (3) gñen gcig pu ||saṅs rgyas slob ma rnams kyi
mchog |khyed ni bstan pa gces mdzad pa ||gal te sdug bsṅal sa ’og las || deṅ bdag gdon par
ma mdzad na ||khyed las gźan pa’i mgon po ni || da ltar med pas bdag bcom lags ||skyes nas
ṅes (4) par ’chi bas na || ’chi bas bdag skrag ma lags kyis ||ji ltar ’khor ba’i btson
ra las || ’byin par mdzad pa khyed kyis mkhyen ||de bźin mi khom brgyad spaṅs pa’i || dal
ba thob pa rñed dka’ ba ||don ma byas pas ’chi ’gyur bas || des bdag śas (5) cher sdug bsṅal
gyur ||saṅs rgyas thams cad gzigs pa ni || ’byuṅ ba ṅes par rñed dka’ bas ||khyed gśegs
nas ni ji ltar bdag |’bras med mi ’gyur de ltar mdzod ||khyed ni thugs rje mi g-yo ba ||
srog chags kun la mṅal gyur pa ||thar pa’i las ni (6) mṅon ’dod pa’i || bdag la btaṅ sñoms
mi mdzad rigs ||gal te khyed ni gtso can te || sems can kun gyi don brtson na ||śin tu ñam
ṅar źugs gyur pa || bdag la gzigs par mdzad du gsol ||de ltar skyob pa med pa la || lha
yi spyan gyis gzigs (7) nas ni ||khyed deṅ myur du gśegs nas su || bdag la skyabs par mdzad
pa’i rigs ||

