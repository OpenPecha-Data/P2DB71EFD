slar yaṅ thal mo sbyar te groṅ khyer ba rnams la gsol ba ’debs śeṅ yid du ’oṅ bas smras pa |

kyi hud dga’ bral bcom ba bdag || ṅa ni da go ji ltar gnas ||’di ni rmis pa ’am yaṅ na myos
|| (184a1) ’on te sems ni ’khrugs gyur tam ||dge ba bu yi mya ṅan ni || drag po yis ni g-yeṅs
bźin du ||de ni yaṅ yaṅ smra sṅags ’don || groṅ khyer ba la gsol ba ’debs ||ma dul pa’am
gzugs ṅan pa || bdag gi yid ’oṅ ma yin (2) pa’i ||bdag gi bu ni khyer gyur na || khyed
rnams btaṅ sñoms byed la rag ||yon tan can gyi phyogs byed pa || gal te brtse ba yod ce na
||ji ltar ṅas ni bu mthoṅ ba || de ltar groṅ khyer ba rnams mdzod ||deṅ bdag gis ni tsan
dan sogs || byug pa rnams kyis ma byugs (3) śiṅ ||gi waṅ thig les yan lag la || maṅ du brgyan
pa ma byas so ||gdu bu la sogs rgyan rnams kyis || bdag gis deṅ de ma brgyan ciṅ ||phebs
pas yoṅs su ma ’khyud la || ’o yaṅ maṅ du ma byas so ||ṅa la bskor ba ma byas śiṅ || ’di
yis phyag kyaṅ ma (4) byas na ||tsham tshom med par ’di lta bur || ṅa yi bu ni khyer bar
byed ||deṅ bdag phyogs kun stoṅ pa ste || bdag gi lus ’di ’dar ba daṅ ||sñiṅ yaṅ sreg par
’gyur ba daṅ || yid ni kun du rmoṅs par gyur ||brtse ba med pa’i gsod ma pas || riṅs pa riṅs
par (5) khyar gyur pas ||sñiṅ du sdug pa’i bu ’di ni || kyi hud kyi hud slar mi mthoṅ
||bu yi mya ṅan ’di ’dra bas || rtsva bźin sñiṅ ni sreg gyur pa ||bdag gis sdig pa mi bzad
pa || skye ba gźan du byas par ṅes ||bden pa gaṅ gis bdag gi sems || sdig can dgra la’aṅ
ma bskyed pa’i ||(6) bden pa des ni bdag gi bu || phaṅs pa ’di las thar par śog | ces smras
so ||

