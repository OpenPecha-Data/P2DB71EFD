gźan yaṅ |gzugs daṅ mdaṅs bzaṅ thams cad kyi || phun sum tshogs pas legs brgyan pa || (4)skur
ldan saṅs rgyas ma gtogs pa || ’di ’dra’i mchog gźan yod ma yin ||saṅs rgyas ’dra ba’i ston
pa med || saṅs rgyas ’dra ba’i blo bzaṅ med ||saṅs rgyas ’dra ba’i rtogs pa med || saṅs
rgyas ’dra ba’i thub pa med ||saṅs rgyas ’dra ba’i snod med de || saṅs rgyas ’dra ba’i (5)
bde ldan med ||saṅs rgyas ’dra ba’i dul ba med || saṅs rgyas ’dra ba’i gtso bo med ||saṅs
rgyas ’dra ba’i smra ba med || saṅs rgyas ’dra ba’i pha med de ||saṅs rgyas ’dra ba’i gñen
’dun med || saṅs rgyas ’dra ba’i bśes med do ||bdag gi med ciṅ dregs pa med || ’jigs (6)
pa med ciṅ ñes pa med ||srid pa’i dgon pa ṅes rgal źiṅ || ’gran zla med ciṅ skyon mi mṅa’
||mdzes dul źi źiṅ gtsaṅ ba daṅ || dran ldan stobs ldan dbaṅ daṅ ldan ||sems can kun la
phan mdzad pa || saṅs rgyas ’dra ba gźan med do ||mdor na yon tan dam pa ni || khyad par
(7) sna tshogs ldan pas na ||khams gsum na ni saṅs rgyas daṅ || mñam pa med par gzuṅ bar gyis
||

