de nas bcom ldan ’das yaṅ dag par rdzogs pa’i saṅs rgyas rnam par gzigs ded dpon rna can la
rjes su thugs brtse bas tshoṅ ’dus kyi dbus na (7) thugs rab tu źi źiṅsku la ñi ma ’char ka’i
’od pas lhag pa’i ’od kyis ’bar ba lta buston ka’i zla ba rgyas pa’i mtshams kyi sprin
gyis bskor ba lta bu daṅ |lha’i skyed mos tshal gyi dpag bsam gyi śiṅ lta bu daṅ |gser gyi
mchod sdoṅ bdud rtsi’i byi ru’i śiṅ gi yal gas brgyan (214b1) ba lta bu daṅ |gser gyi gźoṅ
pa’i steṅ du til mar gyi mar me bltams pa lta bu daṅ |rin po che’i ri bo rin po che phra
mo sna tshogs kyis spras pa lta bu daṅ |ṅaṅ pa’i rgyal po gser gyi padma’i rdul gyis gos
pa lta bu daṅ |sa sruṅ dal gyis ’bab pa’i padma’i rdul gyis brgyan pa lta bu daṅ | (2)seṅ
ge ldoṅ ros kyis byugs pa lta bu daṅ |sa thams cad kyi dpal gyi tshogs lta bu daṅ | sku śin
tu ’bar ba lta bu daṅ |źabs kyi mthil gñis śin tu legs par byas pa’i śiṅ rta’i ’khor lo
nor bus spras pa’i ’od daṅ ldan pa lta bu daṅ |źabs kyi mthil rab tu gsar pa’i padma’i (3)
kha rgyas pa ltar śin tu mñen śiṅ gźon śa chags pa daṅ |źabs kyi mthil dpal be’u daṅ | g-yuṅ
druṅ daṅ | dga’ ba ’khyil pa daṅ | ña daṅ ldoṅ ros kyis brgyan pa daṅ |źabs gñis la zla
ba rgyas pa’i dbyibs lta bu la zaṅs śin tu sbyaṅs pa lta bu’i mdaṅs daṅ | (4)’od daṅ ldan
pa’i sen mo śin tu dri ma med pa gcig tu gsal ba | legs par skyes pa | blta na sdug ciṅ
mtho ba’i sen mo dag daṅ źabs kyi sen mo’i thig le’i phreṅ bas spras śiṅ ñams pa med pa daṅ
| legs par skyes pa daṅ | riṅ źiṅ zlum pa yaṅs pa’i sen mo daṅ | ’jam (5) źiṅ śin tu mñen
la śiṅ bal ltar reg na bde ba’i rtiṅ pa gñis daṅ |dpal gyis ’bar ba’i ñi ma nam mkha’i
dkyil na ’dug pa lta bur phyogs kyi dkyil ’khor thams cad ma lus par kun du snaṅ bar mdzad
ciṅ | ded dpon rna can gyi gnas źig pa’i phyed dum der byon to || (6)

