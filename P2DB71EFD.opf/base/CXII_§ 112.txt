de thos pa daṅ źo śas ’tsho ba’i skyes bu de dad pas ba spu ldaṅ źiṅ śin tu rñed par dka’ ba’i
spobs pa ’phral du skyes te | des smras pa |ded dpon rna can gyi sred pas de lta bu’i sbyin
(222a1) gnas dam pa bcom ldan ’das de bźin gśegs pa rnam par gzigs la ma śa’i snum khur
cig phul nas |skad cig de ñid la ded dpon ded bul ba med par gyur cig ces de ltar sems
kyi nor bu rin po cher gyur pa de bźin gśegs pa las rñed de | śin (2) tu źan pa la loṅs spyod
kyi rgyur gyur pa’i smon la ma btab pa yin la |ṅa yaṅ bcom ldan ’das de bźin gśegs pa
dgra bcom pa yaṅ dag par rdzogs pa’i saṅs rgyas bskal pa bye ba brgya stoṅ dpag tu med par
yaṅ mi mthoṅ ba | śin tu blta bar ’os pa |bla na med pa (3) bskal pa brgya stoṅ dpag tu med
par sems can thams cad kyi don la źugs par bsags pa’i bsod nams kyi tshogs mṅa’ ba thugs
rje chen po las mi ldog pa |’khor ba du ma’i ñon moṅs pa’i dug can gyi sbrul chen pos zin
pa’i dman pa rnams la rjes su thugs brtse ba |rnam par (4) ltuṅ pa’i ’gro ba rnams la khyad
par du mñen gśin pa rjes su mi spoṅ ba’i ñe du yin la |ṅas ni dus dpag tu med par loṅs
spyod ma bsgrubs pa yin te |ṅas źiṅ las kyis bsgrubs pa’i ’bras chan gyi sloṅ mo śin tu źan
pa rñed pa ’di phul la mñes par bya ste |de’i tshe gaṅ gis sems can (5) thams cad kyi mchog
tu ’gyur ba de lta bu’i smon lam gdab par bya’o sñam pa’iyid la brjod pa’i rjes thogs
ñid la bcom ldan ’das yaṅ dag par rdzogs pa’i saṅs rgyas rnam pa gzigs kyis sems daṅ sems
kyi rtogs pa mkhyen nas rdzu ’phrul gyis gśegs te de’i mdun du bźugs (6) so ||las byed pa’i
skyes bu des de bźin gśegs pa rnam par gzigs sku blta bas chog mi śes pa | gser śin tu
sbyaṅs pa ltar mṅon par mdzes pa’i mdaṅs daṅ ldan pa’i lha’i ri’i rtse mo la ñi ma ’char ka’i
’od zer rnam par ’byuṅ bas mtshams snaṅ bar byas pas śin tu gsal bar (7) byas pa lta bu’i
sku la ’od daṅ ldan pa mthoṅ ṅo ||mthoṅ nas kyaṅ mchog tu dga’ ba daṅ yid bde ba skyes
nasdad pa’i śugs chen pos ’bras chan thum bu blaṅs te | bcom ldan ’das de bźin gśegs pa dgra
bcom pa yaṅ dag par rdzogs pa’i saṅs rgyas rnam par gzigs kyi lhuṅ (222b1) bzed du phul
te |dad pa’i śugs chen pos źabs gñis la phyag byas te smon lam byed par brtsams pa |

