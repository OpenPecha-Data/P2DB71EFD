mgon po’i bsod nams ’di yis ni || skye ba ’di nas bzuṅ nas su ||sems can kun la phan sems śiṅ
|| sñiṅ rje’i bdag ñid can gyur cig ||ji ltar khyod ni mtshan ldan źiṅ || bla (2) med byaṅ
chub brñes gyur pa ||de bźin bdag kyaṅ rdzogs byaṅ chub || dri med yaṅ dag thob gyur cig
||ji ltar khyed ni kun mkhyen źiṅ || chos rnams ji ltar ston mdzad pa ||brñes pa de bźin
bdag kyaṅ ni || kun mkhyen ñid ni thob par śog ||ji ltar khyed bdud las rgyal źiṅ || chos
kyi (3) ’khor lo bskor mdzad pa ||de bźin bdag kyaṅ ṅes rgyal nas || chos kyis ’khor lo bskor
gyur cig ||ji ltar mgon pos ’khor ba yi || rgya mtsho’i ṅogs su sgrol mdzad bźin ||thub
pa’i dam pa de ltar ni || bdag gis sems can maṅ dgrol bgyi ||

de nas bcom ldan ’das yaṅ dag (4) par rdzogs pa’i saṅs rgyas rnam par gzigs char daṅ bcas pa’i
sprin bźin zab ciṅ gsal ba’i gsuṅ gis bka’ stsal pa |

bźin bzaṅs don grub ces bya’i ston par ni || mthu ldan khyod ni ston par rab ’gyur te ||bdud
sde bcas las ’di na mṅon rgyal źiṅ || kun nas ’jigs pa (5) mṅon par ltuṅ byed ’gyur ||

