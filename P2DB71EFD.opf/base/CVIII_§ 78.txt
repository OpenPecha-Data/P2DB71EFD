de (206b1) nas rgyal pos gnas brtan kun dga’ bo la źus pa | gnas brtan ded dpon ñi ma chuṅ ma
daṅ bcas pas sug las ci źig bgyis nalas de’i rnam par smin pas phyug ba daṅ | nor che ba
daṅ | loṅs spyod che bar gyur pa daṅ |bcom ldan ’das kyi bstan pa la bden pa (2) mthoṅ bar
gyur |dge sloṅ ka śi mdzes dga’ bo daṅ | dge sloṅ rab gtum gyis las ci źig bgyis na | las
de’i rnam par smin pas phyug pa daṅ | nor che ba daṅ | loṅs spyod che bar skyes śiṅ bcom
ldan ’das kyi bstan pa la rab tu byuṅ nas ñon moṅs pa thams (3) cad spaṅs te dgra bcom pa
ñid mṅon sum du bgyis |dge sloṅ gser mdog gis las ci źig bgyis na las de’i rnam par smin
pas phyug ciṅ nor che ba daṅ loṅs spyod che ba’i rigs su skyes śiṅ’di ltar gzugs bzaṅ ba daṅ
| blta na sdug pa daṅ | mdzes pa daṅ | yan (4) lag daṅ | ñid lag thams cad daṅ ldan pa
daṅ | gser btso ma’i mdog gi kha dog śin tu rgyas pa daṅ | ldan ba daṅ | ’gro ba thams cad
kyi yid daṅ mig ’phrog pa daṅ | gser gyi mdog can gyi gos kyis lus dkris pa daṅ |’di’i yan
lag thams cad (5) nas tsan dan gyi dri ’byuṅ ba daṅ ’di’i kha nas utpa la’i dri ’byuṅ ba
daṅ |de skyes pa tsam gyis khyim der gos kyi char daṅ | me tog kar ni ka ra’i char ’bab par
gyur ciṅ gos de dag kyaṅ gser gyi mdog can ñid du gyur pa daṅ |’di ltar śin tu rdzu ’phrul
che źiṅ mthu (6) che ba daṅ | bcom ldan ’das kyi bstan pa la rab tu byuṅ nas| ñon moṅs
pa thams cad spaṅs te dgra bcom pa ñid mṅon sum du bgyis lags |

