ded dpon rna can yaṅ rgya mtsho chen por gru źig pa (2) daṅ | stes dbaṅ gis byis pa gcig daṅ
lhan cig spaṅ leb la ’jus te chu’i gnas nas rgal nasśin tu ñam thag pa chen pos sloṅ mo rgyu
źiṅ rgyal po’i pho braṅ mñan ldan du phyin pa daṅ |de der phyi rol gyi źid gcig tu mtshan
mo gnas par gyur pa na |der yaṅ źo śas ’tsho ba’i skyes bu gźan (3) źig gnas pa des de
śes pa daṅ |de ’di sñam du sems te | ded dpon ’di śin tu riṅ pa daṅ | bdog ba’i rdzas thams
cad ñams pa daṅ | khye’u gcig daṅ lhan cig ’oṅs nade la khyim gyi lo rgyus ji ltar brjod
par bya | yaṅ na raṅ ñid kyis śes par ’gyur gyi sñam nasdes de la lag pa (4) bkru ba’i chu
byin te | ma śa’i snum khur gñis byin no ||de nas ded dpon rna can lag pa stoṅ pas khyim
du ’jug par mi bya’o sñam nas | ma śa’i snum khur gcig bźag nas khye’u’i lag tu gtad ciṅ
|gcig phyed phyed du bgos te bza’ ba’i don du khye’u de daṅ lhan cig zos so ||de nas (5)
ñi ma gñis pa la ma śa’i snum khur de thogs nas śin tu rtsub ciṅ lus ñam chuṅ ba daṅ | śin
tu dri ma daṅ bcas pa’i ras gcig tsam źig gyon nas rgyal po’i pho braṅ mñan ldan du źugs
te | raṅ gi khyim du chas so ||

