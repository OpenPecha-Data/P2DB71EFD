bu mo ka śi mdzes dga’ (5) mo yaṅ lus la gos daṅ rgyan sna tshogs kyis brgyan te rgyal po’i
khab nas byuṅ nas ded dpon ñi ma’i skyed mos tshal du soṅ ste |de der źugs pa daṅ ji tsam
na blon po rab gtum mthoṅ ba daṅ slar kun du skrag pasbsams pa | ’di ni raṅ bźin gyis gtum
pas ṅes par deṅ ṅa (6) la gnod pa chen po byed par ’gyur ro sñam nas slar log par ’dod pa
daṅ |de nas blon po rab gtum gyis mthoṅ nas khro ba’i mes yid bsregs nas dpral par khro gñer
gsum bsdus te śin tu brgyugs so ||de nas tsham tshom med par de’i skra nas bzuṅ nas sñiṅ
rje med pas (7) mgo thur du sa la bsgyel tebśal bźin du ’di skad ces smras te | khyod ’dir
’oṅs nas gźon nu gser mdog daṅ lhan cig dga’ mgur spyad nas |ṅa la glad ba na bas śiṅ
tu gzir te des khyed kyi gan du ma ’oṅs so źes smra ’am |ṅas deṅ gaṅ gis slar yaṅ ’tsho ba’i
(178b1) ’jig rten mthoṅ źiṅ gźon nu gser mdog daṅ lhan cig dga’ mgur spyod par mi ’gyur
ba de lta bu’i chad pa gcad par bya’o ||bu mo ka śi mdzes dga’ mos de thos pa daṅ | phan
tshun drud pa’i sdug bsṅal la ma bsams par mchi mas brnaṅs bźin skad ’dar bźin du kyi (2)
hud da ni ’tsho bar mi ’gyur ro sñam naslus ’dar bźin du blon po rab gtum gyi rkaṅ pa gñis
la gtugs te | sñiṅ rje rje skad du gcom chuṅ ṅus tshig re re nas smras pa |rje’i sras bzod
par mdzod cig |bdag ni gsad par ’os pa ma lags te | bud med kyi yul ni rtag (3) tu skyon
daṅ bcas pa lags kyisdeṅ nas brtsams nas slan chad ’dir ci yaṅ mi bgyid kyi |ji srid ’tsho’i
bar du khyed kyi ’baṅs mo bgyid kyisma brtags pa ’di ma mdzad par srog stsol cig |raṅ
bźin ṅan pa de de lta bu’i sñiṅ rje rje skad du gcom chuṅ dus tshig re re nas (4) smras kyaṅ
khro ba’i me ’phel ba ñid do ||de nas de’i grogs po’i skyes bu la smras pa |ral gri ’dis
’di’i mgo druṅs nas myur du chod la sal ltuṅ bar gyis śig ces smras pa daṅ |

