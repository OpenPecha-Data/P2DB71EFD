de nas rgyal (7) po ma skyes dgras lha daṅ mi rnams śin tu ’dun par byed pa’i cho ’phrul rmad
du byuṅ ba de mthoṅ ba daṅ |mchog tu dad pas sems kyi rgyud dga’ bar gyur nas ched du brjod
pa ched du brjod de |e ma’o ṅo mtshar che ba | ae ma’o rmad du byuṅ ba | ae ma’o ’phags
pa kun dga’ (205b1) po raṅ gi yon tan gyi bdag ñid chen po rab tu bstan te |e ma’o de bźin
gśegs pa’i bstan pa’i bdag ñid che ba gsal bar mdzad pa | e ma’o gaṅ bcom ldan ’das de
bźin gśegs pa dgra bcom pa yaṅ dag par rdzogs pa’i saṅs rgyas mkhyen źiṅ gzigs (2) pa de daṅ
| gnas brtan ’od sruṅs chen pos ’di la bstan pa rnam par gtad pa de ni ’bras bu yod par
mdzad do ||e ma’o de bźin gśegs pa’i ñi ma nub par gyur nas ’phags pa kun dga’ bo’i ñi ma
raṅ gi yon tan gyi ’od zer gyi dra bas phyogs thams cad du (3) khyab par mdzad do ||e ma’o
de bźin gśegs pa’i zla ba mi rtog pa’i lha ma yin gyi dbaṅ po sgra gcan gyis zin nas ||
’phags pa kun dga’ bo’i zla bas raṅ gi bla gos kyi ’od zer rnam par bkye bas gdul bya’i ku
mu ta’i nags rab tu rgyas par mdzad do || (4)e ma’o de bźin gśegs pa daṅ bral ba’i sdug bsṅal
tsha ba rtsub pa’i ñi ma’i ’od zer gyis kun du gduṅs pa gnas brtan kun dga’ bo’i sprin
chen pos raṅ gi bdud rtsi’i char gyis ’jig rten rnams tshim par mdzad do ||e ma’o de bźin
gśegs pa’i thugs la dgoṅs (5) pa yaṅ dag par rdzogs par mdzad do ||e ma’o de bźin gśegs
pa’i bstan pa’i grub pa ñid bstan pa mdzad do ||e ma’o de bźin gśegs pa’i bstan pa gces par
’dzin pa ñid gsal bar mdzad do ||e ma’o ñan thos kyi mchog ñid ’bras bu yod par mdzad (6)
do ||śin tu rmad du byuṅ ba ’di daṅ raṅ gi yon tan gyi che ba’i stobs daṅ | mtha’ yas pa’i
sems can rnams rdzogs par mdzad pas thams cad mkhyen pa’i yon tan gyi bdag ñid che ba rab
tu mdzad do ||e ma’o bdag ñid chen po ’dis bcom ldan ’das thugs (7) rje chen po daṅ ldan
pa de’i bka’ drin la lan glan pa’i blo gros ston par mdzad pa yin no ||

