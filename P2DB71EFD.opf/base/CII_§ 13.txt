gźon nu gser mdog ni yaṅ daṅ yaṅ du mkhas pa daṅ (7) dge sbyoṅ daṅ bram ze rnams la rten par
byed ciṅ |de der legs par bśad pa thar ba’i lam daṅ rjes su mthun par gaṅ daṅ gaṅ thos pa
de daṅ de glegs bam la ’dri’o ||rgyal po’i khab kyi groṅ khyer gyi phyi rol na ded dpon ñi
ma’i skyed mos tshal me tog daṅ | ’bras (177a1) bu daṅ | chu phun sum tshogs pa źig kyaṅ
yod pa daṅ |de nas gźon nu gser mdog pha’i skyed mos tshal der ñin re źiṅ soṅ nas legs par
bśad pa’i glegs bam dag klog ciṅ ’dug go ||yaṅ de’i tshe rgyal po’i khab kyi groṅ khyer
na ka śi mdzes dga’ (2) mo źes bya ba’i bud med smad ’tshoṅ ma gzugs daṅ laṅ tsho daṅ sgyu
rtsal phun sum tshogs pa | skye bo maṅ po’i sñiṅ du sdug pa źig gnas pa daṅ |rgyal po ma
skyes dgra’i blon po rab gtum źes bya ba rgyal pos śin tu bkur bade bu mo ka śi mdzes dga’
mo la śin tu yaṅ sems (3) chags pas ñin re źiṅ raṅ gi skyed mos tshal du soṅ nas de daṅ lhan
cig rtse źiṅ dga’ la dga’ mgur spyod par gyur to ||

