de nas ded dpon rna can gyis khyim du ’oṅs pa daṅ | de’i chuṅ ma dga’ źiṅ mgu la raṅs pas |
gser gyi ril ba las chu byin tesmras pa | rje’i sras khyed kyi bsod nams kyi mthus ’ga’ źig
gis ’di lta bu’i khaṅ pa’i mchog byas so ||de nas (219a1) ded dpon rna can gźal yas khaṅ
de la mṅon par lta źiṅ | mchog tu dga’ ba daṅ yid bde ba skyes nas |saṅs rgyas bcom ldan
’das la śin tu yaṅ dad pa skyes te | ba spu ldaṅ ba daṅ thal mo spyi bor sbyar te |de bcom
ldan ’das de bźin gśegs pa dgra (2) bcom pa yaṅ dag par rdzogs pa’i saṅs rgyas bsam gyis
mi khyab pa’i yid bźin gyi nor bu rin po che bsod nams kyi źiṅ bla na med pa la phyag ’tshal
lo źes smras te phyag byas nas rab tu dga’ bas rgyas pa’i bźin daṅ bas smras pa |

e ma’o yon tan raṅ bźin źi || ñes pa thams (3) cad rab spaṅs pas ||gaṅ du bdag gis sa bon btab
|| ’bras bu de ñid stsol bar mdzad ||sbyin pa ṅan ṅon de tsam ni || legs par sbyar ba kun
bral gaṅ ||ñams dga’ mthoṅ ba’i gser daṅ ni || rin chen raṅ bźin khyim ’di gaṅ ||rtsig
pa’i lhag ma lus pa tsam || bdag (4) khyim mya ṅan ’phel byed pa’i ||sbrin daṅ ṅes par bral
ba yi || zla ba’i ’od ltar dkar ’di gaṅ ||byi ba ’bus rtol bu ga yi || skar khuṅ ldan pa’i
khyim yaṅ gaṅ ||rin chen rab mchog du ma yi || skar khuṅ ldan pa’i khyim ’di gaṅ ||khros
pa’i khyim khyab tsher ma daṅ || mi gtsaṅ tshogs (5) kyis gziṅs de gaṅ ||khyim ’di sṅon
chad de ’dra las || rin chen bsags ’di gaṅ yin mtshar ||sgrul gyis bor ba’i lpags rñiṅ ’di
|| ’phyaṅ ba’i gos kyis khyab de gaṅ ||phra ba’i gos ni phun tshogs bkra || rṅa yab ’phyaṅ
ba ’di ni gaṅ ||khyi mos bsdus pa’i rus goṅ ni || dkar pos (6) gcal bkram khyim de gaṅ |dri
źim me tog bzaṅ po ’di || si la mas ñe bar mdzes ’di gaṅ ||mya ṅan ’chi ma’i rgyun gyis
ni || rtag tu brlan pa’i khyim de gaṅ ||dri źim gla rtsi tsan dan gyi || chu yis chag chag
btab ’di gaṅ ||me lces tshig ciṅ khra rnams kyis || mi rnams rta babs can de gaṅ|| (7)gser
daṅ rin chen mu tig mchog |phreṅ bas ñe bar mdzes ’di gaṅ ||spaṅ leb chag pa’i sgo yis
ni || bsgribs pa yi ni khyim ’di gaṅ ||śel las bsgrubs pa’i sgo glegs ni || sgo ’phar ldan
pa ’di ni gaṅ ||ṅa ni yun riṅ ñams pa yi || ’jig du ma byed pa’i khyim ’di gaṅ ||nor (219b1)
bu’i raṅ bźin ka ba daṅ || sgo gaṅ gis ni brgyan ’di gaṅ ||smre sṅags sgra yis kun du
ni || khyab pa’i bźi mdo de ni gaṅ ||rol mo’i sgra daṅ gliṅ bu yi || skad daṅ yaṅ dag ldan
ni gaṅ ||sṅon ni thod pa’i tshogs daṅ ni || phyag dar phuṅ pos khems te gaṅ ||rin chen phuṅ
pos mdzes pa gaṅ| (2) gaṅ du bsags pa ’di ni gaṅ ||lcog daṅ gduṅ phran bkod pa rnams ||
ma lus lhag par gyur te gaṅ ||naṅ na mthon ka chen po daṅ || śel ni chen po bźag ’di gaṅ
||stan daṅ bral ba’i so phag ni || gcig la brten par gyur de gaṅ ||sna tshogs gos g-yogs
naṅ tshaṅs can || (3) brgya phrag daṅ ni ldan de gaṅ ||sṅon ni gsegs mas khyab gyur pa’i ||
sa yi cha yi mal de gaṅ ||rgya chen daṅ ldan dpal gyi khri || ñams su dga’ ba ’di ni gaṅ
||rtsvas g-yogs pa yi mal stan ni || bdag la rab tu rtsub ste gaṅ ||śiṅ bal yaṅ źiṅ ’jam
pa’i stan || deṅ rab (4) yid du ’oṅ ba gaṅ ||khyim nas khyi yis gaṅ gyur pas || śin tu dri
mi źim de gaṅ ||gźal yas khaṅ na yid ’oṅ ba || dri źim dam pas bsgos ’di gaṅ ||sṅon chad
khaṅ pa’i phyi naṅ na || gos deṅs snal mas khyab de gaṅ ||sna tshogs rin chen mchog gyur pas
|| rnam spras (5) ñams dga’ ’di ni gaṅ ||khra yis mi gtsaṅ ri mo yis || dkar po brgya rab
’chaṅ de gaṅ ||rgyan rnams sna tshogs mu tig gis || dra bas ñe bar mdzes ’di gaṅ ||sdug
bsṅal tshig smre lag pa daṅ |bsgreṅ ba’i khaṅ pa de ni gaṅ ||dri med gdugs daṅ ba dan dag
|| bsgreṅs (6) pas brgyan par gyur ’di gaṅ ||skyob pa bsod nams źiṅ gyur pa || gaṅ źig byon
pas bdag deṅ ñid ||dbul ba’i rgya mtsho las sgrol ba || mgon po de la phyag ’tshal lo ||gaṅ
źig byon pas bdag de ñid || phun tshogs ’di ’dra thob ’gyur ba ||thams cad mkhyen pa
rnam (7) par gzigs || ’jig rten mgon la phyag ’tshal lo ||rnam par rgyal bźin bsam yas pa’i
|| yon tan dpag med rnams kyis brgyan ||yaṅ dag byon nas de bdag ni || gźal yas khaṅ mchog
thob par mdzad ||ston pa de ni legs rñed pas || ti se’i rtse mo bsgreṅs pa (220a1) lta’i
||ston ka’i zla ba ltar dkar ba’i || gźal yas khaṅ mtho thob par gyur ||de ñid groṅ khyer
’di mgon med || dbul ba’i sdug bsṅal can gyur nas ||de ñid kun gyi mchog gyur ciṅ || nor
che ba daṅ ldan par gyur ||sa bon de ñid btab tsam gyis || ’bras (2) bu ’phral du stsol ba
po ||’jig rten mchog gyur khyab bdag de || su źig gis ni mchog ’os min ||

