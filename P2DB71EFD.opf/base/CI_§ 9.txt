yaṅ de’i tshe de’i dus na rgyal po’i khab kyi groṅ khyer du ded dpon dri ma med pa źes bya ba
rgya mtsho nas gru grub ste | slar ’oṅs nasdes bcom ldan ’das dge sloṅ stoṅ ñis brgya lṅa
bcus bskor ba la bśos draṅs te | dge (2) sloṅ re re źiṅ chos gos gsum gsum phul pa daṅ |skyes
bu dam pa ’di’i rgya mtsho chen por źugs pa daṅ ded dpon gyi sgra ni ’bras bu daṅ bcas
par gyur te | ’di ltar bcom ldan ’das kyi bstan pa la bya ba byas so źes bya ba’i grags
pas ’jig rten thams cad du khyab par gyur pa daṅ |ded (3) dpon ñi mas thos pa na ’gran ’dod
par gyur te |ṅa yaṅ rgya mtsho chen por źugs lagal te de nas gru legs par grub nasbcom
ldan ’das la źus te | bcom ldan ’das kyi ñan thos ’dzam bu’i gliṅ na ji sñed cig gnas pa de
rnams gcig tu bsdus nas zas bsod pa rnams kyis tshim (4) par byas la dge sloṅ re re źiṅ
rin po che’i chos gos gsum gsum gyis dga’ bar bya’o sñam nasde chuṅ ma la gtam de smras pa
daṅ |des smras pa | bdag po khyod kyis yaṅ dag par rtog par ’byor par gyur ciṅ yid la re
ba rdzogs par gyur cig |de nas ded dpon ñi mas rgyal po’i (5) khab gyi groṅ khyer du lan gsum
gyi bar du dril bsgrags te | tshor pa lṅa brgyas yoṅs su bskor nas rgya mtsho chen por
źugs so ||de rgya mtsho chen po der źugs pa daṅ | bcom ldan ’das yoṅs su mya ṅan las ’das
so ||de de ñid na gnas pa’i tshe gnas brtan ’od sruṅs chen po yaṅ (6) yoṅs su mya ṅan las
’das so ||

