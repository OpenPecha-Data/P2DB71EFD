de nas bar skabs der gnas brtan kun dga’ bo bdag ñid che bas riṅ po (2) ñid nas ’oṅs bźin du
skad śin tu gsal bas phyogs kun du khyab par byas te | gźon nu gser mdog dbugs dbyuṅ ba’i
phyir smras pa |bu ma ’jigs śig | khyad lta bu’i gdul bya rnams kyi don du ṅas sbrul dug
can lta bu’i lus ’di bzuṅ ba yin gyibu ma ’jigs (3) śig |ṅas deṅ khyod ñam ṅa pa ’di las yoṅs
su thar par bya’o ||deṅ ṅas saṅs rgyas bcom ldan ’das kyi thugs la dgoṅs pa rdzogs par
bya’o ||deṅ ñid ṅas gaṅ bcom ldan ’das de bźin gśegs pa dgra bcom pa yaṅ dag par rdzogs pa’i
saṅs rgyas mkhyen (4) ciṅ gzigs pa daṅ | gnas brtan ’od sruṅs chen pos bstan pa ṅa la
gtad pa de yaṅ ’bras bu yod par bya’o ||deṅ ṅas de bźin gśegs pa’i ñan thos rnams kyi mchog
gi bdag ñid che ba ñe bar brtan par bya’o ||deṅ khyed kyi yid la re ba yoṅs su rdzogs (5)
par bya’o ||deṅ khyed kyi ’chi ba’i ’jigs pa ’di daṅ ’khor ba’i ’jigs pa bsal bar bya’o
||deṅ khyed kyi the tshom gyi rnam pa yin nam ma yin sñam pa’i zug rdu dbyuṅ bar bya’o ||lta
ba ṅan pa’i rab rib kyis khebs pa’i ye śes kyi mig sman gyi thur mas rnam par (6) snaṅ
bar bya’o ||deṅ khyed kyi khro ba’i me gźig par bya’o ||deṅ khyed ’dod chags daṅ bral bas
bskyab par bya’o ||deṅ khyed kyi dge ba’i sa bon bskyed par bya’o ||deṅ khyed ’khor ba’i ’dam
las gdon par bya’o ||deṅ khyed sdug bsṅal gyi rgya mtsho las bsgral (7) bar bya’o ||deṅ
khyed ’khor ba’i ’brog dgon pa’i mthar dbyuṅ bar bya’o ||deṅ khyed ñon moṅs pa’i ’chiṅ ba
gcad par bya’o ||deṅ khyed ñon moṅs pa’i sgo glegs gcad par bya’o ||deṅ ṅas ji ltar khyed
kyi mtha’ bye ba brgya stoṅ dpag tu med par śin tu rñed par (194b1) dka’ ba ñon moṅs pa
daṅ ñe ba’i ñon moṅs pa spaṅs nas dgra bcom pa ñid thob pa de ltar ṅas bya’o ||

deṅ ni ñon moṅs bud śiṅ kun || ye śes me yis bsreg par bya ||de ni the tshom med pa’i blos ||
rigs daṅ bral ba ñid du gyur ||deṅ ni bu khyod mi (2) thogs par || yun riṅ skyed pa’i skye
ba’i śiṅ ||ye śes chen po’i rdo rje yis || bcad dka’ śin tu gcod par ’gyur ||chags chu
dregs pa’i dba’ kloṅ can || ṅa rgyal chu rlabs srid mtsho las ||brtson pa’i gziṅs la legs
źon te || khyod ni rab tu (3) rgal bar gyur ||skye ba’i lhan cig dga’ ba’i rtse || ’chi ba’i
ri khrod dog pa ni ||ye śes rdo rje chen po yis || sdug bsṅal ri bo gźig par ’gyur ||bskal
pa bye ba brgya stoṅ du || gaṅ źig khyod kyis ma thob gnas ||de ’dra śin tu rñed dka’
yi || gnas (4) med deṅ ni thob par ’gyur ||

