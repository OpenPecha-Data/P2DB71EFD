rgyal po’i skyes bu de rnams kyaṅ phyin nas der źugs te| skyed mos tshal de blta bar brtsams
pa daṅ |ji tsam du bu mo ka śi mdzes dga’ mo phan tshun bśal nas drud pa daṅ | skra grol
źiṅ sa la drud pa daṅ ’gyel ba mthoṅ ba daṅ |gźon nu gser mdog gi sdon gyi las kyi rnam (2)
par smin pa’i stobs kyis de sus kyaṅ ṅes pa ma rñed ciṅ brgyal ba yin nam | ’on te dus byas
pa yin par śes par yaṅ ma gyur to ||de nas rgyal po’i skyes bu de dag phan tshun du smras
pa |śes ldan dag bud med ’di ni ’ga’ źig gis bsad do źes te |de rnams kyis skyed (3) mos
tshal kun du bltas nas gźon nu gser mdog ma gtogs pa su yaṅ mthoṅ bar ma gyur pa daṅ |de
rnams kyis gser mdog la dris pa |gźon nu bud med ’di sus bsad |des smras pa | śes ldan dag
ṅas kyaṅ mi śes te | ’di kho bos kyaṅ ’di kho na ltar mthoṅ (4) ṅo ||

