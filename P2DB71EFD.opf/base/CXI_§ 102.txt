bar skabs der saṅs rgyas bcom ldan ’das la ni mi mkhyen pa’am | mi gzigs pa’am | thugs su mi
(6) chud pa’am |rnam par mi rig pa ci yaṅ mi mṅa’ bas yaṅ dag par rdzogs pa’i saṅs rgyas
rnam par gzigs kyis saṅs rgyas kyi lha’i sbyan rnam par dag pa | mi’i las ’das pas khye’u
mi sdug pa de ltar sdug bsṅal ba gzigs so ||gzigs nas kyaṅ thugs rje chen pos (7) yaṅ dag
bar bskul te | skyed mos tshal der rdzu ’phrul gyis gśegs nas ñid kyi sku las ’od zer ’gyed
par mdzad de |()bkres pa daṅ skom pa’i sdug bsṅal de yaṅ rgyun chad par gyur nas de’i mod
la laṅs pa daṅ |yaṅ dag par rdzogs pa’i saṅs rgyas rnam par gzigs (216b1) bskal pa bye ba
brgya stoṅ dpag tu med pa mthoṅ ba śin tu rñed par dka’ ba daṅ | mtshan sum cu rtsa gñis
kyi snaṅ bas ’bar bar byas pa’i sku daṅ ldan pa mthoṅ ṅo ||de mthoṅ ba’i mod la bcom ldan
’das yaṅ dag par rdzogs pa’i saṅs rgyas rnam par gzigs la dad pa chen po (2) skyes te |des
kyaṅ yuṅ bas btsos pa’i gos kyi dum bu khru gaṅ gyon te ’dug pa las |des dad pa’i śugs kyis
lus las phud de | de daṅ kar ni ka’i me tog cig dad pa’i śugs chen pos ’phral du bcom
ldan ’das rnam par gzigs kyi sku la gsol lo ||de yaṅ (3) bcom ldan ’das de bźin gśegs pa dgra
bcom pa yaṅ dag par rdzogs pa’i saṅs rgyas kyis ji ltar gos kyi dum bu de bźin gśegs pa’i
sku tshad daṅ ldan pa tsam du gyur nas sku la gsol ba daṅ |me tog kar ni ka yaṅ dbu’i
steṅ du śiṅ rta’i ’phaṅ lo tsam du (4) gyur nas gdugs ltar gnas pa de ltar byin gyis brlabs
so ||de mthoṅ ba daṅ khye’u mi sdug pa śin tu yaṅ dad pa chen po skyes nas |de dad pa chen
po’i śugs kyis yaṅ dag par rdzogs pa’i saṅs rgyas rnam par gzigs kyi źabs gñis la phyag
byas te| sgra gsaṅ chen (5) pos smon lam byed par brtsams pa |

rkaṅ gñis mchog gyur sbyin pa ’di || ’di yis ’di nas gzugs ṅan ñid ||de las brtsams te legs
spaṅs nas || bdag ñid gzugs bzaṅ ñid thob śog ||gser gyi gdoṅ can gos rnams ni || gser sbyaṅs
lta bu gyon pa daṅ ||bdag (6) gis lus daṅ kha nas kyaṅ || tsan dan autpal dri ltar śog
||gser gyi mdog ltar snaṅ gyur ciṅ || ’jig rten kun gyi yid du ’oṅ ||nad kun las ni rnam
thar ciṅ || bstan bcos kun du pha rol phyin ||kun du’aṅ nor daṅ yaṅ dag ldan || sdug bsṅal
thams cad rnam (7) spaṅs pa ||kun mchog kun gyis lta bar ’os || rgyan rnams kun gyis rnam
brgyan śog ||rdzogs saṅs rgyas don kun grub ciṅ || sems can rnams la mñes gśin śog ||dri
med yon tan dpal ldan lha || bde źiṅ rdzas kun ldan par śog ||

