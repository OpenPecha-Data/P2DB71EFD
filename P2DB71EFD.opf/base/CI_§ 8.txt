gźon nu de’i btsas pa’i btsas ston (175a1) bdun gsum ñi śu rtsa gcig gi bar du rgya cher byas
nas grogs po dagkhye’u ’di’i miṅ cir gdags źes miṅ ’dogs bar byed pa daṅ |ñe du rnams kyis
smras pa | gźan nu ’di gser btso ma’i mdog gis śin tu rgyas pa daṅ ldan te |de bas na gźon
nu ’di’i (2) miṅ gser mdog ces gdags par bya’o źes te | de la gser mdog ces bya ba’i miṅ
btags so ||gźon nu gser mdog ma ma brgyad po baṅ na’tsho ba’i ma ma gñis daṅ | nu ma snun
pa’i ma ma gñis daṅ| dri ma ’phyi ba’i ma ma gñis daṅ | rtsed grogs kyi ma ma gñis te|
(3) ma ma brgyad la rjes su gtad nas de ma ma brgyad po dag gis ’o ma daṅ | źo daṅ | mar daṅ
| źun mar daṅ | mar gyi ñiṅ khu daṅ| gźan yaṅ yo byad kyi bye brag gtso bo gtso bo dag
gis skyed par byed | sriṅ bar byed ciṅ rdziṅ na gnas pa’i padma bźin du myur du skyed par
byed do ||de (4) gaṅ gi tshe chen por gyur pa de’i tshe | yi ge daṅ | graṅs daṅ| rtsis daṅ
| lag rtsis daṅ | dbyuṅ ba daṅ | gźug pa daṅ | gźag pa la ñe bar źugs śiṅ brtag pa brgyad
po | gźi brtag pa daṅ| gos brtag pa daṅ | rin po che brtag pa daṅ | śiṅ rta brtag pa daṅ|
(5) glaṅ po che brtag pa daṅ | rta brtag pa daṅ | gźon nu brtag pa daṅ | gźon nu ma brtag
pa daṅ | ’byed pa daṅ | klog pa la mkhas pa daṅ | g-yer por gyur to ||de yaṅ bsod nams kyi
skal ba chen po daṅ ldan pa | bsam pa dge ba | bdag daṅ gźan la phan par źugs (6) pa |sñiṅ
rje daṅ ldan pa | bdag ñid chen po chos ’dod pa | skye dgu rnams la mñes gśin pa ste |
de bstan bcos thams cad klog pa daṅ |de śin tu bsod nams kyi mthu che ba yin pas gos la sogs
pa daṅ nor rnams gaṅ bsams pa daṅ gaṅ gsol ba de thams cad de bźin (7) du ’byoṅ par ’gyur
zod kyi |bdag ni ’di ltaṅ bsod nams kyi mthu chen po daṅ ldan no sñam du mi sems so ||ded
dpon ñi ma ’di sñam du bdag dkon mchog gsum la skyabs su ’gro ba’i drin gyis bu skyes so
źes bcom ldan ’das kyi bstan pa la śin tu yaṅ mṅon par dad nas (175b1)de dus daṅ dus su
bcom ldan ’das kyi bstan pa la bya ba byed par gyur to ||

