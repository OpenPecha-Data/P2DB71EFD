’di ni sems can daṅ ldan par gyur to sñam du śes nas steṅ gi khaṅ bzaṅs kyi gźi la ñam ṅa ba
med par ’jog ste |de’i mṅal yoṅs su smin par bya ba’i phyir (6) yid du mi ’oṅ ba’i sgra cuṅ
zad kyaṅ mi thos śiṅ graṅ ba daṅ graṅ ba’i yo byad daṅ dro ba daṅ dro ba’i yo byad daṅ|
sman pas bstan pa’i kha zas ha caṅ kha ba ma yin pa daṅ | ha caṅ skyur ba ma yin pa daṅ |
ha caṅ lan tshva che ba ma yin pa daṅ | ha caṅ mṅar ba ma yin pa daṅ | ha caṅ tsha ba ma
yin (7) pa daṅ | ha caṅ bska ba ma yin pa ste | kha ba daṅ | skyur ba daṅ | lan tshva che
ba daṅ | mṅar ba daṅ | tsha ba daṅ | bska ba spaṅs pa’i kha zas kyis bsñen bkur byed ciṅ do
śal daṅ | se mo dos lus brgyan nas lha’i bu mo dga’ ba’i tshal na rgyu ba bźin du khri’u
nas khri’u daṅ | khri nas (174b1) khrir rgyu ste | ’og gi sa gźi la mi ’bab po ||de zla ba
brgyad dam dgu lon pa daṅ |khye’u gzugs bzaṅ ba | blta na sdug pa mdzes pa | yan lag daṅ
ñiṅ lag thams cad daṅ ldan pa |gser btso ma’i mdog gi kha dog śin tu rgyas pa daṅ ldan pa
| ’gro ba (2) thams cad kyi yid daṅ mig ’phrog pa | gser gyi mdog can gyi gos kyis lus dkris
pa |de’i yan lag thams cad nas tsan dan gyi dri ’byuṅ ba | de’i kha nas autpa la’i dri
’byuṅ ba |de skyes pa tsam gyis khyim der gos kyi char daṅ | me tog kar ni ka ri’i char bab
ste | gos de dag kyaṅ gser kyi mdog (3) can yin no ||

