de nas gnas brtan kun dga’ bos ston ka’i zal ba’i dkyil ’khor bltar med pa bas lhag pa’i ’od
daṅ ldan pa mtshams kyi sprin gyis bskor ba’i ñi ma lta bu sa’i dpal ma lus pa bźin du dpal
(6) gyis lus ’bar bar gyur pa | raṅ gi gzi brjid kyis ñi ma’i ’od zil gyis gnon pa | dgra
bcom pa lṅa brgyas yoṅs su bskor te phyin pa daṅ | nam mkha’i ṅos ñid na gnas bźin du gźon
nu gser mdog la gsuṅs pa ||

’jig rten du ni lan ’ga’ źig || (7) mig ldan g-yul gyi mthar byon pa ||lha daṅ mi yi ston pa
yi || de bźin gśegs pa ’byuṅ bar ’gyur ||sdug bsṅal thams cad rnam sel ba’i || chos gaṅ rab
tu ston pa daṅ ||sdug bsṅal sdug bsṅal kun ’byuṅ daṅ || sdug bsṅal yaṅ dag ’das pa (195b1)
daṅ ||’phags pa’i lam ni yan lag brgyad || źi ba mya ṅan ’das ’gro ba ||chos ’di ston
par mdzad pa na || sdug bsṅal thams cad sel byed pa’i ||śes pas mi śes bcom nas ni || slar
ni ’byuṅ bar mi ’gyur ro ||

