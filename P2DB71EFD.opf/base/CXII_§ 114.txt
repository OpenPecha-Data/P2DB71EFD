de nas yaṅ dag par rdzogs pa’i saṅs rgyas rnam par gzigs kyis skyes bu de bla na med pa yaṅ
dag par rdzogs pa’i byaṅ chub tu luṅ bstan te | luṅ bstan zin pa daṅ |ji ltar gyur pa de rgyal
po’i pho braṅ mñan ldan kun du grags par gyur to ||ji tsam na (6) rgyal po mñan ldan
gyis thos pa daṅ |der raṅ ñid soṅ ste| dge ba’i rtsa ba’i tshogs des spro ba’i sems kyis skyes
bu de la bsñen bkur chen pos glaṅ po che’i rgyab la bskyon te pho braṅ du khyer nas stan
phyed la bźag ste | rgyal srid kyi phyed byin pas mchod pa daṅ |des smras pa | rgyal po
(7) chen po bdag ni ’dod pa don du gñer ba ma lags te | bdag rab tu byuṅ nas tshaṅs par
spyod pa spyad par gnaṅ bar mdzad du gsol ||de yaṅ rgyal pos gnaṅ nas legs par gsuṅs pa’i
chos ’dul ba la rab tu byuṅ nas |de der ji srid ’tsho’i bar du tshaṅs par spyod pa spyad de
| dus byas (223a1) nas ’phrul dga’i lha rnams su skyes so ||rgyal po mñan ldan yaṅ dus byas
nas de’i rgyal srid la bźag go ||des kyaṅ dus chuṅ zad cig rgyal srid byas nas dus byas
pa daṅ | blon po rnams kyis bsñen bkur chen pos gzugs bzaṅ rgyal por bskos te |de lo drug
(2) khri’i bar du chos kyi rgyal po byas te |de nas śi ’phos nas dga’ ldan gyi lha’i naṅ
du skyes so ||

