de nas gnas brtan kun dga’ bo las de dag thos pa daṅ | gźon nu gser mdog gtor ba las slar rñed
pa bźin du dbugs phyin ciṅ rñed nas śin tu dga’ bas ba spu ldaṅ ba daṅ | nam mkha’i ṅos
su śas cher lta źiṅ gnas brtan kun (5) dga’ bo la dga’ bas bsdus pa’i yid rtse gcig tu gyur
to ||de nas rgyal po’i skyes bu de rnams kyis gsod ma pa rnams la smras pa |śes ldan dag
dge sloṅ nam mkha’i ṅos la rten ciṅ ’oṅ ba ’di dag nisñiṅ rje can yin pas ’di dag ’oṅs nas
gal te bar chod byed kyi (6)myur du gźon nu ’di gsal śiṅ la skyon cig |khyed rnams rgyal
po’i khrims las ’das pas sdug bsṅal chen po thob par gyur ta re |de nas gśed ma pa de rnams
bu daṅ | bu mo daṅ | naṅ mi daṅ| ñe du daṅ | srog daṅ bral bas ’jigs skrag nas gźon nu
gser (7) mdog bteg ste gsal śiṅ la gzugs par ba rtsams pa daṅ |gnas brtan kun dga’ bos de’i
mod kho na la ji ltar gsal śiṅ de’i steṅ du zla ba’i dkyil ’khor daṅ ’gran du ruṅ ba |
lte ba yaṅs pa daṅ ldan pa’i padma chen po byuṅ bar gyur la |zla ba’i steṅ du lte ba la (195a1)
gźon nu gser mdog skyil mo kruṅ gis ’dug pa de ltar byin gyis brlabs so ||padma de’i
lte ba’i steṅ na gźon nu gser mdog skyil mo kruṅ gis ’dug pa mthoṅ ba daṅ | nam mkha’ las
lha bye ba brgya stoṅ dpag tu med pas ca co’i sgra bton te |

kye ma’o bstan (2) pa’i bdag ñid che || kun mkhyen gyi ni rmad byuṅ daṅ ||de bźin gśegs pa’i
rnam ’phrul gaṅ || de bźin ñan thos rnams kyaṅ byed ||de ni ’phags pa kun dga’ bos || bdag
ñid che mtho rab ston ciṅ ||bde gśegs bźin du byed pa ni || yaṅ dag śin tu rmad (3) byuṅ
che ||phoṅs pa’i mun pa kun sel ba’i || rgyal po’i ñi ma nub gyur kyaṅ ||kye ma gnas brtan
kun dga’ bos || dpal ldan ñi ma ’di śar ro ||’gro ba nam mkha’i dkyil ’khor du || gnas brtan
kun dga’i zla ba yis ||raṅ gi bdag ñid śes rab che’i || ’od (4) kyi dri ma med par byas
||bder gśegs sgron ma daṅ bral bas || ’gro ba’i mun pas khyab gyur la ||’phags pa kun dga’i
sgron ma yis || deṅ ni yaṅ dag gsal bar byas ||yon tan bsam mi khyab kun ldan || saṅs
rgyas rin chen nub gyur kyaṅ ||dpal ldan (5) ’gro ba’i gtsug nor bu || ’phags pa kun dga’
yaṅ dag ’phags ||

