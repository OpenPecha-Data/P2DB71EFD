de skad thos pa daṅ | ded dpon ñi ma bcom ldan ’das daṅ bral bas ñis ’gyur gyi mya ṅan gyi zug
rdus zug ste sa la ’gyel to ||de nas chu gtor ba daṅ (6) dbugs slar rñed de sloṅ ba daṅ
| phyogs gaṅ du bcom ldan ’das yoṅs su mya ṅan las ’das pa der phyogs te gsaṅ mthon pos cho
ṅes ’debs pa la źugs te |

kyi hud chos rgyal thams cad mkhyen || ñes pa’i dgra tshogs ’dul mdzad pa ||mgon med ’gro ba
spaṅs (7) nas ni || ’jig rten mgon po ci phyir gśegs ||kyi hud mdzad par grags gyur gtso
|| sems can kun gyi gñen gcig pu ||sbyor ba kun las yaṅ dag ’das || mya ṅan ’das lam ston
pa po ||kyi hud kye ma ’jig rten ’di || ma rig pas ni mig khebs pa ||mgon (189a1) po khyod
daṅ bral bas na || ’khor bar rnam par ’khyams par gyur ||dpa’ bo gźan la rjes brtseb || khyed
ni mya ṅan ’das gśegs pas ||’jig rten ’di ni mgon med des || mgon du su źig sten par
gyur ||gaṅ źig khyed chos las byuṅ ba’i || gdul bya (2) rgyal ba’i sras po rnams ||de kun
khyed daṅ bral gyur na || gnas ni gaṅ źig bgyid par gyur ||maṅ po’i bsam pa ’bras bcas mdzad
|| sdug bsṅal ṅes par gdul mdzad nas ||’gro ba re thag gcod mdzad pa || thub khyod phyogs
ni gaṅ du bźud ||gaṅ phyir khyod gsuṅ mñan (3) par ni || dga’ bas groṅ khyer ma mchis na
||da ltar khyod ni mya ṅan ’das || dam chos su źig rjes su ston ||kyi hud snaṅ byed ’jig
rten ’di || mi ’am ci ltar bcas ’jig rten ||mgon po śin tu rñed dka’ ba’i || thub pa khyod
daṅ bral bas bcom ||srog chags chos (4) la yid dga’ pa’i || bstan la dga’ rnams mgon po
khyod ||mya ṅan ’das pa thob gyur na || de dag ji ltar bgyid par ’gyur ||thugs rje daṅ gcig
dpa’ bo ni || brtser ldan khyed la brten nas su ||gaṅ źig yon tan thob gyur pa || slar de
su źig ston par bgyid || (5)ci phyir ’jig rten gsum don du || thugs rje chen po skyed mdzad
pa’i ||’jig rten ’di ñid mkhyen brtser ldan || ci phyir btaṅ sñoms khyed brten mdzad ||kyi
hud yon tan rin chen rgyas || bskal pa bye bar bsgrubs pa ni ||’chi bdag sa ’og gis zin
te || chos kyi gru (6) ni ’gyel bar ’gyur ||kyi ñud ma rig mdoṅs pa gaṅ || blo daṅ ston
pa po bral ba ||’jig rten skyoṅ ba mgon po ru || rab tu ’jig ciṅ ṅal bar gyur ||kye ma ’jig
rten che ba ni || ñams pa ñid du ñe gnas te ||saṅs rgyas rin chen chen po daṅ || ’di ni
da ltar bral bar gyur ||khyu mchog (7) med pa’i ba laṅ bźin || khyed kyi dge sloṅ tshogs
rnams stoṅ ||mkhas pa rnams ni mthoṅ na sñiṅ || ci yi phyir na gas ma gyur ||lha rnams dad
pas yan lag gi |mchog btud nas ni spyi bo la ||źabs kyi rdul gyi mchog gyur pa || gaṅ źig
yaṅ ni ’jig par ’gyur || (189b1)sems can kun la mñam mñes pas || rtag tu gnod pa byed pa
dag ||gaṅ yin pa la da ruṅ khyod || phyogs ltuṅ mdzad pas ma mthoṅ ṅo ||yan lag brgyad ldan
sman gyis ni || ñon moṅs nad gso mdzad pa po ||ston pa thugs rje cher ldan pa || sman pa’i
rgyal po (2) med par gyur ||kyi hud brtse med ’jig rten mgon || mya ṅan ’das pa ha caṅ
sṅas ||’jig rten loṅ bar gyur pa la || bla med mig ni stsol pa yin ||khyod kyi mya ṅan ’das
kyaṅ deṅ || sdig pa med pa’i nor chen bu ||gsod pa’i don du ’dis spaṅs na || su źig ’phral
(3) du thar bar bgyid ||mgon med rnams kyi skyob pa khyod || bgrod pa mchog tu gśegs gyur
pa ||kyi hud gu ni ’tsho ba yi || re ba da ni ma mchis so ||bdag ñid chen po khyod kyis
gaṅ || sdug pa kun daṅ bral ’gyur źes ||gsuṅ gi dam pa bka’ stsal te || legs (4) gsuṅ yin
par deṅ ’tshal to ||

