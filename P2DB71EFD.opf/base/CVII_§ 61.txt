de nas rgyal po des gnas brtan kun dga’ bo la de ltar mṅon par bstod nas laṅs te | mchog tu
dga’ bas yid rgyas pa daṅ riṅs pa riṅs par gsal śiṅ gi (6) gan du soṅ ste |lag pa gñis brkyaṅ
nas yid du ’oṅ ba’i bu stor ba las slar rñed pa ltar mchog tu dga’ bas gźon nu gser mdog
raṅ ñid kyi stan de la phab ste |dam du ’khyud nas yaṅ daṅ yaṅ du mgo la ’o byas śiṅdga’
bas byuṅ ba’i mchims kun du khebs (7) pas gźon nu gser mdog la mig mi ’dzums par lta źiṅ
smras pa |

ñam thag ’di las khyod thar nas || gnas pa da ltar mthoṅ ba na ||dga’ bar gyur pa de ’dra sṅon
|| rgyal po thob na’aṅ ma myoṅ ṅo ||zla ba rgyas pa’i mdaṅs ’phrogs śiṅ || autpal sṅon
po ’dab (197a1) ’dra’i mig ||bu yi gdoṅ gi padma ni || mthoṅ ba de ni blta bar bya ||btso
ma’i gser gyi mdaṅs lṅan źiṅ || yon tan phun tshogs rnams kyis brgyan ||yan lag thams cad
’byas gyur pa’i || khyed lus mthoṅ ba blta bar bya ||sñiṅ rje med ciṅ (2) bdag ñid ṅan ||
gaṅ gi raṅ bźin ṅan smras nas ||sus ni mi rnams yid ’oṅ khyod || bsad ba’i phyir ni yoṅs su
spaṅs ||spyod pa dul bar ldan pa daṅ || tshig ni mñan la dga’ byed la ||gzugs ni śin tu
rmad byuṅ ba’i || su yi yid du mi ’oṅ smras ||yon tan (3) ldan pa su źig ldaṅ || gaṅ źig rtag
tu ñe rjes ’braṅs ||rdo rje sñiṅ po mñam sems gaṅ || khyad par mi śes su źig yin ||bu
sdug khyod la sdaṅ ba gaṅ || de ni rdo yi raṅ bźin nam ||sems daṅ bral bas byas pa’am || sñiṅ
ni phyuṅ bar gyur par ṅes ||skye (4) bo kun la sdug pa khyod || gaṅ gis gsod par luṅ bsgo
ba ||rdo rje rab ’bar thogs nas ni || ṅa yi spyi bor ’phen pa yin ||’gul par mtshon gyis
’debs pa daṅ || mduṅ gis sñiṅ gar rab bsnun źiṅ ||grags pa min pa’i ser ba ’di || su źig
gis ni (5) dbab par brtsams ||gyi hud su yis mi bzad pa’i || tshig gis las ’di byed du bcug
||su źig ṅa’i dgrar ’brel gyur || ṅa ni gaṅ yid mi ’aṅ gyur ||su źig mchi bdag dag gis
’khyud || su źig srog las skyob par gyur ||gaṅ gis khyod la luṅ bsgo ba || (6) myur du smra
bar bya ba’i rigs ||

