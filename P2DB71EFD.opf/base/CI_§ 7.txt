de nas ṅo mtshar rmad du byuṅ ba de daṅ de’i gzugs phun sum tshogs pa rgya chen po mthoṅ ba
daṅ | ded dpon ñi ma’i chuṅ ma daṅ ’khor rnams śin tu ṅo mtshar skyes par gyur to ||ded dpon
ñi ma sgo’i phyi rol na gnas pa la |ded dpon khyed kyi sras bltam pa tsam gyis dgyes yes
pa skyed cig (4) ces go bar byas pa daṅ |de dga’ ba daṅ mgu ba daṅ | rab tu dga’ ba’i yid
kyis khyim du źugs pa daṅ | ji tsam na gźon nu gzugs śin tu bzaṅ ba | blta na sdug pa |
mdzes pa | yan lag daṅ | ñid lag thams cad daṅ ldan pa |gser btso ma’i kha dog lta bus mdog
rgyas pa daṅ (5) ldan pa | ’gro ba thams cad kyi mig daṅ yid ’phrog pa |gser gyi mdog can
gyi gos kyis lus dkris pa ’di’i yan lag thams cad nas tsan dan gyi dri ’byuṅ ba | de’i kha
nas autpa la’i dri ’byuṅ ba |de skyes pa tsam gyis ni khyim der gos kyi char daṅ | me tog
kar ni ka ri’i char bab ste |gos de (6) dag kyaṅ gser gyi kha dog can du mthoṅ ṅo || mthoṅ
nas kyaṅ dga’ ba daṅ mgu ba daṅ rab tu dga’ ba skyes te | ched du brjod pa dag ched du
brjod pa |e ma’o rñed pa rnams ni śin tu rñed de | ae ma’o gaṅ ’di lta bu’i bsod nams kyi
mthu chen po daṅ ldan pa’i bu skyes pa ni bdag gi yid la bsam pa (7) yoṅs su rdzogs par gyur
to źesdga’ ba daṅ mgu ba daṅ rab tu dga’ ba’i yid kyis gos de rnams dge sbyoṅ daṅ | bram
ze daṅ| phoṅs pa daṅ | phoṅs śiṅ sdug bsṅal ba daṅ | mdza’ bśes daṅ | gñen daṅ | snag gi
gñen mtshams la byin te |

