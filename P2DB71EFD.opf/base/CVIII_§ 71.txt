de nas sems (202a1) can chen po de || sñiṅ rjes draṅs pa’i yid ldan pas ||de dag chim pa’i tshig
chen gyi || sgras ni phyogs rnams ’geṅs par gyur ||’di ñid don ni bśad pa’i phyir ||
khyed rnams la ni ṅas ’di bstan ||go rims bźin du ṅas bśad kyi || ṅa yi tshig (2) ’di mñan
par gyis ||’jig rten ’di daṅ pha rol du || loṅs spyod daṅ ni yon tan rnams ||phun tshogs
bsod nams kyis thob ciṅ || bsod nams kyis bdag rdzu ’phrul che ||gal te sdug bsṅal khyed mi
’dod || bde ba phun sum tshogs ’doṅ na ||bsod nams (3) sogs pa bde ’gyur bas || myur ba
ñid du bsod nams kyis ||’jig rten ’di daṅ pha rol du || bde ba gaṅ ci’aṅ ruṅ ba daṅ ||mya
ṅan ’das pa thob pa ni || bsod nams ñid kyi ’bras bu yin ||nor can chaṅ dpon bram ze daṅ ||
ded dpon la sogs gaṅ dag ni || (4)loṅs spyod rgya chen spyod ’gyur ba || de ni bsod nams
’bras bu yin ||mṅon par yid dga’ bu daṅ ’khor || mdza’ bo la sogs phun tshogs pa ||gaṅ źig
mi la yod ’gyur ba || de ni bsod nams ’bras bu yin ||gzugs daṅ mdaṅs ni phun sum tshogs
|| yid daṅ (5) mig ni ’phrog byed pa ||’thob ciṅ mi yul rgyal srid gaṅ || de ni bsod nams
’bras bu yin ||mi phyed pa yi ’khor ñid daṅ || mi zad nor gyi phun sum tshogs ||mi yul na
ni ṅes thob gaṅ || de ni bsod nams ’bras bu yin ||skye ba dran cid skal bzaṅ daṅ || (6) thos
ldan tshig ni gzuṅ bar ’os ||mis ni gaṅ źig thob ’gyur ba || de ni bsod nams ’bras bu yin
||loṅs spyod phun tshogs rgya chen daṅ || rtag par gñen daṅ lhan cig tu ||dga’ bas mi yul
gaṅ spyod pa || de ni bsod nams ’bras bu yin ||graṅs med (7) nor ni phun tshogs daṅ ||
’gran zla med ciṅ brtan pa ñid ||mi la gaṅ źig yod gyur pa || de ni bsod nams ’bras bu yin
||gaṅ źig sgra mi sñan gliṅ du || bdag gi med ciṅ yoṅs ’dzin med ||mi yi tshe ni ṅes gyur
pa || de ni bsod nams ’bras bu yin || (202b1)’bras kyi s’a lu’i ’bras bu ni || ma rmos pa
ni rin che ba ||gaṅ źig de ni mi rnams spyod || de ni bsod nams ’bras bu yin ||dpag bsam
śiṅ las sna tshogs pa’i || gos daṅ rgyan rnams byuṅ ba yis ||mi rnams rab tu ’gebs gyur pa
|| de ni bsod nams ’bras bu (2) yin ||gaṅ źig sgra mi sñan gliṅ du || mi rnams ’phos pa’i
rjes thogs la ||de ni lha rnams dag tu skye || de ni bsod nams ’bras bu yin ||bdud rtsi ’bras
chen sogs phun tshogs || sa bla yi ni lha bu ltar ||lha yi loṅs spyod la spyod pa ||
de ni bsod nams (3) ’bras bu yin ||gaṅ gi mthu yis rgyal po’i dpal || lha ’dra’i phun sum
tshogs thob pa’i ||mi yi dbaṅ po rnam mdzes pa || de ni bsod nams ’bras bu yin ||byis pas
’khor los sgyur ba ñid || sa chen la ni loṅs spyod thob ||lha dbaṅ bźin du rnam mdzes gaṅ
|| (4) de ni bsod nams ’bras bu yin ||ma lus pa yi mi rnams daṅ || rin chen bdun sogs phun
tshogs pa’i ||’khor los sgyur la spyod pa gaṅ || de ni bsod nams ’bras bu yin ||phun tshogs
sum cu rtsa dbaṅ ’dra || thob nas gaṅ źig spyod pa daṅ ||thags zaṅs (5) ris sogs lha min
rnams || de ni bsod nams ’bras bu yin ||’jig rten skyoṅ ba bźi rnams kyis || nor gyis gźi
yi ’byor pa la ||dga’ bas sna tshogs loṅs spyod gaṅ || de ni bsod nams ’bras bu yin ||dga’
ba’i tshal la sogs pa ni || lha mo rnams daṅ ldan (6) cig tu ||’byor ldan lha rnams spyod
pa gaṅ || de ni bsod nams ’bras bu yin ||sna tshogs lha yi rgyal srid sogs || phun sum
tshogs la lha dbaṅ ni ||rtag tu dga’ bas spyod pa gaṅ || de ni bsod nams ’bras bu yin ||gźal
yas khaṅ gnas lha rnams ni || (7) ji ltar mṅon ’dod lha rnams kyis ||loṅs spyod la ni loṅs
spyod gaṅ || de ni bsod nams ’bras bu yin ||gaṅ su gnas ni bcu po yi || tshe daṅ mdog
la sogs pa yis ||lha rnams las kyaṅ lhag pa’i lha || de ni bsod nams ’bras bu yin ||’dod khams
mchog (203a1) gyur sna tshogs pa’i || lha yi loṅs spyod phun sum tshogs ||’dod khams
dbaṅ phyug la spyod gaṅ || de ni bsod nams ’bras bu yin ||lha rnams daṅ ni mi rnams su ||
ji ltar dga’ ba’i ’dod pa ni ||’bad pa med pa thob gyur gaṅ || de ni bsod nams ’bras (2) bu
yin ||gaṅ yaṅ tshaṅs pa lha sogs lha || bsam gtan sa pa bsam gtan gyi ||bde ba’i dam pa
thob gyur pa || de ni bsod nams ’bras bu yin ||bsam gtan bsam gtan las byuṅ daṅ || sred pa
zad pa’i bde ba gaṅ ||źi ba’i bde ba thob gyur pa || de ni bsod nams (3) ’bras bu yin ||rdzogs
saṅs rgyas daṅ ñan thos gaṅ || yon tan mchog daṅ ldan gyur ciṅ ||rdzu ’phrul che źiṅ
bdag ñid che || de ni bsod nams ’bras bu yin ||gaṅ yaṅ bskal pa brgya ’das nas || raṅ saṅs
rgyas kyi byaṅ chub ni ||bdag ñid che ba thob gyur pa || (4) de ni bsod nams ’bras bu yin
||tshad med pa daṅ dpe med pa’i || yon tan gyis ni legs brgyan pa’i ||rdzogs saṅs rgyas
su gyur pa gaṅ || de ni bsod nams ’bras bu yin ||gzugs daṅ laṅ tsho bsṅags par ’os || skyes
bu rigs kyi rgyun gyur daṅ ||raṅ daṅ rjes (5) mthun yid ’phrog pa’i || bud med bsod nams
bdag gis ’thob ||bsod nams kyis ni mtho ris ’thob || lha yi bu mo’aṅ bsod nams kyis ||’dod
pa kun yaṅ yaṅ dag ’byor || mṅon ’dod bsod nams rnams kyaṅ ’thob ||bsod nams kyis ni blo
rno daṅ || de (6) bźin blo gros dri med ’thob ||bsod nams kyis ni gnas la dad || bsod nams
kyis ni draṅ gsal ’thob ||sdug pa ñid daṅ sgra mkhas daṅ || dbyaṅs sñan grags ldan bsod
nams kyis ||dge ba’i bśes gñen ’byor pa rnams || thams cad bsod nams dag (7) gis ’thob ||bsod
nams kyis ni mi ’thob pa’i || bde ba ’jig rten dag na med ||de bas bde ba ’dod rnams kyis
|| rtag tu bsod nams bsags par bya ||de bźin gśegs pa rnam gzigs la || bsod nams ñuṅ zad
ṅas byas pas ||’bras bu śin tu rgya che ba || (203b1) ji ltar mṅon par ’dod pa ’thob ||’dod
khams lha tshogs drug po ru || rgyal srid dbaṅ phyug bdag po ni ||skye ba stoṅ phrag
bye ba ru || ṅa yis bde lo yaṅ dag spyad ||dpag med ’gran zla med pa daṅ || de bźin mi yi
dam pa yi ||’khor lo bsgyur chogs gyur pa (2) yi || ṅa yis loṅs spyod phun tshogs spyad ||bsod
nams de yi bdag ñid che || ṅa ni gaṅ daṅ gar skyes pa ||de daṅ der ni mthu che ba’i ||
bde daṅ bdag ni ldan par gyur ||gzugs ldan thos pa phun sum tshogs || kha nas autpa la dri
byuṅ źiṅ ||sdug ciṅ tshig ni gzuṅ (3) ’os daṅ || śin tu yid ’oṅ dbyaṅs sñan ldan ||da lta
’aṅ bsod nams de ñid kyis || ṅa yi gzugs sogs yon tan ni ||phun sum tshogs śiṅ yid ’oṅ
ba || mṅon par ’dod pa ’di la ltos ||nor rdzas loṅs spyod che ba yi || rgyal chen rigs su
skyes pa daṅ ||’dzam (4) bu’i chu bo’i gser ’dra ba’i || gos kyis lus la bkab ba yin ||ṅa’i
lus yan lag thams cad las || tsan dan lta bu’i dri byuṅ źiṅ ||kha nas autpal sṅon po yi
|| dri ñid ’byuṅ bar gyur pa yin ||gos daṅ rin chen la sogs pa’i || phun tshogs gaṅ źig mṅon
(5) ’dod na ||de yaṅ bsams pa tsam gyis ni || thams cad ṅa ni ’byor par gyur ||ś’akya seṅ
ge’i bstan pa las || rab tu byuṅ ba ṅas rñed nas ||dgra bcom ñid ni ṅas thob ste || ṅa
ni bsil gyur mya ṅan ’das ||’di ṅa’i skye ba tha ma ste || yaṅ srid bdag la yod ma (6) yin
||gnas med mya ṅan ’das nas ni || slar yaṅ ṅa ni ’oṅ mi ’gyur ||rnam smin ’bras bu rgya che
ba’i || las gaṅ bsgrub par gyur pa ni ||da ltar ’di ltar yod zin kyaṅ || de yi mthar thug
ma gtogs so |

