yaṅ de’i blo skyes pa ci’i phyir bdag blo źum par byed | gaṅ bcom ldan ’das ’gro ba thams cad
kyi gñen gcig bu thugs rje daṅ ldan pa de rjes su dran par bya’o ||bcom ldan ’das de yaṅ
mgon med pa rnams kyi mgon | skyabs med pa rnams kyi skyabs || skyob pa (6) med pa rnams
kyi skyob pa | dpuṅ gñen med pa rnams kyi dpuṅ gñen yin la |de bźin du bcom ldan ’das des
ñam thag par źugs pa’i sems can maṅ po ’jigs pa chen po de daṅ de las thar par mdzad de |de
yaṅ tshoṅ pa rgya mtsho’i dbus su chud pa chu srin daṅ (7) ña’i ’jigs pas skrag pa rnams
la de rjes su dran pa tsam gyis ’jigs pa chen po de las yoṅs su skyob par mdzad pa daṅ |de
bźin du sor phreṅ gis drag ciṅ gtum bas mtshon cha phyar te skyes bu du ma bsad la de’i
ma srog daṅ dbral bar ’dod ba las ’jigs pa de las (188b1) skyob par mdzad pa daṅ |de bźin
du sṅon gyi skye po’i śa khon daṅ rjes su ’brel ba’i stobs kyis srog chags brgya stoṅ du ma
gsod ciṅ khro ba’i me śin tu ’bar ba | mi’i śa daṅ rkaṅ la chags pas lṅag pa na lce las
kha chu’i thigs pa ’dzag ciṅ | mche ba riṅ źiṅ rnob gtsigs (2) pas ’jigs su ruṅ ba’i gnod
sbyin la zas kyi phyir de’i kha’i gan du phyag bźag ste | ’brog gnas las sems can ’chi bas
’jigs pa las yoṅs su skyob par mdzad pa yin pas nabcom ldan ’das de ni bdag gi bu yaṅ ñam
ṅa ba chen po ’di las yoṅs su thar par mdzad (3) par spyod cig |gaṅ ’di bcom ldan ’das thugs
rje chen po daṅ ldan pa mchog tu ma ñes gśin pa’i raṅ bźin can de bdag gis rjes su dran
par bya’o sñam nasgan na gnas pa’i dge bsñen źig la bcom ldan ’das de lta gaṅ na bźugs źes
dris pa daṅ |dge bsñen de (4) bcom ldan ’das rjes su dran nas | mchi ma ’dzag ciṅ skad
’dzer bźin du smras pa | ded dpon |

gaṅ źig ’jig rten ded dpon ’gyur || gaṅ źig ’jig rten bde stsol ba ||’jig rten kun gyi gñen
gcig pu || ston pa che de mya ṅan ’das ||gaṅ źig sgron med rnams kyi (5) sgron || gaṅ źig
skyabs daṅ dpuṅ gñen gyur ||rgyal ba snum zad mar me bźin || ’jig rten sgron ma mya ṅan ’das
||

