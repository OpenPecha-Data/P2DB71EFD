de de ltar rnam pa maṅ por smre sṅags ’don ciṅ dge bsñen de la smras pa |kye bcom ldan ’das
de’i ñan thos chen po ’ga’ źig lus pa yod dam |bcom ldan ’das kyis bstan ba su la rjes su
gtad nas mya ṅan las ’das par mdzad |de (5) nas dge bsñen des smras pa || ded dpon bcom ldan
’das kyis gnas brtan ’oṅ sruṅs chen po la yoṅs su gtad nas mya ṅan las ’das so ||gnas brtan
’od sruṅs chen pos kyaṅ bcom ldan ’das kyi bka’ ñid kyis gnas brtan kun dga’ bo la bstan
pa rjes su gtad nas (6) mya ṅan las ’das so źes thos te |da ltar ni gnas brtan kun dga’
bo bdag ñid che ba | bstan pa gces par ’dzin pa yin te |de da ltar de bźin gśegs pa bźin
du sñiṅ rjes groṅ daṅ groṅ khyer daṅ | groṅ rdal daṅ | tshoṅ ’dus la sogs pa de daṅ der soṅ
nas sdug pa’i (7) sams can rnams rjes su ’dzin par byed do ||de bźin du sems can dge ba’i
rtsa ba ma bskyed pa rnams ni dge ba’i rtsa ba skyed par byed do ||dge ba’i rtsa ba’i rgyun
yaṅ dag par bsags pa rnams ni yoṅs su smin par byed do ||dge ba’i rtsa ba’i rgyud yoṅs
su smin pa rnams ni rnam par grol (190a1) bar byed do ||de bźin du sman pa bzaṅ po bźin
du ñon moṅs ba’i nad kyis zi na pa’i sems can rnams ni chos ston pa’i sman gyi sbyin pas gso
bar byed do ||ñi ma bźin ñon moṅs pa’i mun par źugs pa’i sems can rnams la ni dam pa’i
chos ston pa’i ’od zer gyi tshogs (2) kyis ñon moṅs pa’i mun pa sel bar byed do ||zla ba bźin
du tshig gi ’od zer gyi tshogs kyis gdul bya’i ku mu ta’i tshal gyi kha dbye bar byed
do ||’khor los sgyur pa’i rgyal po bźin du gdul bya khams kyi rgyal po stoṅ phrag dam pa’i
chos ston pas ’dul bar byed do || (3)seṅ ge ltar raṅ gi śes rab kyi spobs pa’i sgras mu stegs
ṅan pa’i ri dags kyi tshogs dag ’byer bar byed do ||lam stor ba dag yaṅ dag par ston
pas gdul bya’i tshoṅ pa rnams sgrol bar byed do ||ded dpon ltar dam pa’i chos kyi zoṅ la ’jug
par byed do ||sprin chen po ltar (4) dge ba’i rtsa ba’i sa bon skyed par byed do ||pha
daṅ ma ltar phan pa daṅ gnod pa ñe bar ston par byed ciṅma dul ba’i sems can rnams ni ’dul
bar byed do || ma grol ba rnams ni grol bar byed do || dbugs ma phyin pa rnams ni dbugs
’byin par byed do || yoṅs su mya ṅan (5) las ma das pa rnams ni yoṅs su mya ṅan las ’da’ bar
byed do ||de bźin du ñam thag pa chen pos ñen pa’i sems can rnams ni ’jig pa chen po las
thar bar byed do ||mdor na bdag ñid che na po des ni saṅs rgya kyi bya ba byed do ||de ñid
rjes su sbron cig daṅ |des ni khyed kyi bu ñams (6) ṅa ba ’di las thar bar byed par nus
so ||

