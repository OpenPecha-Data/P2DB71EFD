de de (3) ltar sdug bsṅal gyis yoṅs su gzir źiṅ du ba la bltas nas bu mo mṅag gźug ma de cho
ṅes ’debs pa la źugs te |kyi hud tshe ’di ñid la ded dpon rna can gyi chuṅ ma ras ka śi pa
la sogs pa gos sna tshogs gyon pa daṅ | lus la dri źim pa’i me tog gi phreṅ ba du mas (4)
brgyan pa daṅ |khur ba la rdzas dri źim po du ma sbyar ba’i dri źim pos bsgos pa daṅ | lha’i
bu mo bźin du dga’ ba’i tshal gyi skyed mos tshal du soṅ nas bran po daṅ | bran mo daṅ
| las byed pa’i mi daṅ |mdza’ bśes daṅ | ñe du rnams daṅ | zas daṅ skom daṅ | gos daṅ |
(5) rgyan la sogs pa ci rigs par ’ged pa yin na |da ni tshe ’di ñid du skra spags śiṅ lus
la dri ma’i tshogs kyis gos pa daṅ | bkres pa la sogs pa’i sdug bsṅal gyis lus daṅ | yan lag
la sogs pa thams cad yoṅs su skams pa |ras rñiṅs śiṅ deṅs la śin tu dri ma can (6) gyi
dum bu ras rñiṅ źig brgya stoṅ gi gnas su gyur pas rked pa’i phyogs bkab pa |groṅ khyer ba
thams cad kyi tha chad du gyur nas gźan gyi khyim du gla mi’i las byed pas sdug bsṅal daṅ
| yid mi bde ba chen po ñams su myoṅ bar ’gyur ro ||kye ma’o skal ba’i phyir ci log |kye
ma’o (7) loṅs spyod rnams kyis śin tu g-yo ba | kye ma’o las rnams kyi rnam pa sna tshogs
pa yaṅ smras pa |

dar gyi gos sogs rab gyon źiṅ || rgyan rnams kun gyis rab brgyan te ||sṅon chad lha yi bu mo
’dra || da ltar lam po chen ’khyams ||skal ba de ñid zad gyur pas || lus la dri mas gos gyur
(209a1) ciṅ ||ras rñiṅ dri ṅa’i dum bu gyon || da lta ’di ’dra gyur pa yin ||sṅon ni lha
yi bu mo ltar || skyes pa’i mig gi bdud rtsir gyur ||da ltar yi dags mo ’dra bar || mthoṅ
nas de ñid yid kyaṅ skyo ||sṅon ni nor gyis phun sum tshogs || groṅ khyer pa yi mchog gyur
gaṅ ||de ni da ltar (2) phoṅs pa bas || śin tu phoṅs pa ñid du ’gyur ||sṅon gyi phun tshogs
chen po la || dga’ bas yoṅs su loṅs spyod pa ||mya ṅan sdug bsṅal ldan pa yi || gnas
skabs de ’dis thob par gyur ||kye ma’o ’khor ba’i bdag ñid ṅan || kye ma’o phun tshogs mi
rtag ñid ||gaṅ źig de ltar bder (3) gyur ñid || sdug bsṅal snod can ñid du gyur ||

